{"id":0,"code":"6628955.html","title":"第24章","latest_chapter_name":"正文 第30章","xiao_shuo_code":"9209","content":"\u003cbr/\u003e\u003cbr/\u003e    鲁问\u003cbr/\u003e\u003cbr/\u003e     鲁君谓子墨子曰：吾恐齐之攻我也，可救乎？子墨子曰：可。昔者，三代之圣王禹汤文武，百里之诸侯也，说忠行义，取天下。三代之暴王桀纣幽厉，伟怨行暴，失天下。吾愿主君，之上者尊天事鬼，下者爱利百姓，厚为皮币，卑辞令，函#1褊礼四邻诸侯，欧国而以事齐，患可救也，非#2，愿无可为者。\u003cbr/\u003e\u003cbr/\u003e     齐将伐鲁，子墨子谓项子牛日：伐鲁，齐之大过也。昔者，昊王东伐越，栖诸会稽，西伐楚，葆昭王于随。北伐齐，取国太子以归于昊。诸侯报其条，百姓苦其劳，而弗为用，是以国为虚戾，身为刑戮也。昔者，智伯伐范氏与中行氏，兼三晋之地，诸侯报其条，百姓苦＇其劳，而弗为用，是以国为虚戾，身为刑戮用是也。故大国之攻小国也，是交相贼也，过必反于国。子墨子见齐大王曰：今有刀于此，试之人头，伴然断之，可谓利乎？大王曰：利。子墨子曰：多试之人头，伴然断之，可谓利乎？大王日：利。子墨子日：刀则利矣，孰将受其不祥？大王曰：刀受其利，试者受其不祥。子墨子日：并国覆军，贼敖#3 百姓，孰将受其不祥？大王俯仰而思之曰：我受其不祥。\u003cbr/\u003e\u003cbr/\u003e     鲁阳文君将攻郑，子墨子闻而止之，谓阳文君日：今使鲁四境之内，大都攻其小都，大家伐其小家，杀其民人，取其牛马狗豕布帛米粟货财，则何若？鲁阳文君曰：鲁四境之内，皆寡人之臣也。今大都攻其小都，大家伐其小家，夺之货财，则寡人必将厚罚之。子墨子曰：夫天之兼有天下也，亦犹君之有四境之内也。今举兵将以攻郑，天诛亦#4不至乎？鲁阳文君日：先生何止我攻郑也？我攻郑，顺于天之志。郑人三世杀其父，天加诛焉，使三年不全。我将助天诛也。子墨子曰：郑人三世杀其父而天加诛焉，使三年不全。天诛足矣，今又举兵将以攻郑，曰吾攻郑也，顺于天之志。譬有人于此，其子强梁不材，故其父笞之，其邻家之父举木而击之，曰吾击之也，顺于其父之志，则岂不悖哉？\u003cbr/\u003e\u003cbr/\u003e     子墨子谓鲁阳文君曰：攻其邻国，杀其民人，取其牛马、粟米、贷财，则书之于竹帛，镂之于金石，以为铭于钟鼎，传遗后世子孙曰：莫若多吾#5。今贱人也，亦攻其邻家，杀其人民，取其狗豕食根衣裘，亦书之竹帛，以为铭于席豆，以遗后世子孙曰：莫若我多。亦可乎？鲁阳文君曰：然吾以子之言观之，则天下之所谓可者，未必然也。\u003cbr/\u003e\u003cbr/\u003e     子墨子为鲁阳文君曰：世俗之君子，皆知小物而不知大物。今有人于此，窃一犬一负则谓之不仁，窃一国一都则以为义。譬犹小视白谓之白，大视白则谓之黑。是故世俗之君子，知小物而不知大物者，此若言之谓也。\u003cbr/\u003e\u003cbr/\u003e     鲁阳文君语子墨子曰：楚之南有啖人之国者桥，其国之长子生，则鲜而食之，谓之宜弟。美，则以遗其君，君喜则赏其父。岂不恶俗哉？子墨子曰：虽中国之俗，亦犹是也。杀其父而赏其子，何以异食其子而赏其父者哉？苟不用仁义，何以非夷人食其子也？\u003cbr/\u003e\u003cbr/\u003e     鲁君之璧人死，鲁君为之诛，鲁人因说而用之。子墨子闻之曰：诛者，道死人之志也，今因说而用之，是犹以来首从服也。鲁阳文君谓子墨子曰：有语我以忠臣者，令之俯则俯，令之仰则仰，处则静，呼则应，可谓忠臣乎？子墨子曰：令之俯则俯，令之仰则仰，是似景也。处则静，呼则应，是似响也。君将何得于景与响哉？若以翟之所谓忠臣者，上有过则微之以谏，已有善，则访之上，而无敢以告。外#6太祖庙讳上字其邪，而入其善，尚#7 而无下比，以#8美善在上，而怨条在下，安乐在上，而忧戚在臣。此翟之谓#9忠臣者也。鲁君谓子墨子曰：我有二子，一人者好学，一人者好分人财，孰以为太子而可？子墨子曰：未可知也，或所为赏兴#10为是也。约者之恭，非为鱼赐也；螂鼠以虫，非爱之也。吾愿主君之合其志功而观焉。\u003cbr/\u003e\u003cbr/\u003e     鲁人有因子墨子而学其子者，其子战而死，其父让子墨子。子墨子曰：子欲学子之子，今学成矣，战而死，而子愠，是犹欲耀，耀伟，则愠也。岂不费哉？鲁之南鄙人，有吴虑者，冬陶夏耕，自比于舜。子墨子闻而见之。吴虑谓子墨子：义耳义耳，焉用言之哉？子墨子曰：子之谓所义者，亦有力以劳人，有财以分人乎？吴虑曰：有。子墨子曰：翟尝计之矣。翟虑耕天下而食之人矣#11，盛，然后当一农之耕，分诸天下，不能人得一升粟。籍而以为得一升粟，其不能饱天下之饥者，既可睹矣。翟虑织而衣天下之人矣，盛，然后当一妇人之织，分诸天下，不能人得尺布。籍而#12为得尺布，其不能煖天下之寒者，既可睹矣。翟虑被坚执锐救诸侯之患，盛，然后一夫之战，一夫之战其不御三军，既可睹矣。翟以为不若诵先王之道，而求其说，通圣人之言，而察其辞，上说王公大人，次匹夫徒步之士。王公大人用吾言，国必治；匹夫徒步之士用吾言，行必修。故翟以为虽不耕而食饥，不织而衣寒，功贤于耕而食之、织而衣之者也。故翟以为虽不耕织乎，而功贤于耕织也。吴虑谓子墨子曰：义耳义耳，焉甩言之哉？子墨子曰：籍设而天下不知耕，教人耕，与#13教人耕而独耕者，其功孰多？吴虑曰：教人耕者其功多。子墨子曰：籍设而攻不义之国，鼓而使众进战，与不鼓而使众进战，而独进战者，其功孰多？吴虑曰：鼓而进众者其功多。子墨子曰：天下匹夫徒步之士，少知义而教天下以义者，功亦多，何故弗言也？若得鼓而进于义，则吾义岂不益进哉？\u003cbr/\u003e\u003cbr/\u003e     子墨子游公尚过于越。公尚过说越王，越王大悦，谓公尚过曰：先生苟能使子墨子于越而教寡人，请裂故吴之地，方五百里，以封子墨子。公尚过许诺。遂为公尚过束车五十乘，以迎子墨子于鲁，曰：吾以夫子之道说越王，越‘王大悦，谓过日，苟能使子墨子至于越，而教寡人，请裂故昊之地，方五百里，以封子。子墨子谓公尚过曰：子观越王之志何若？意越王将听吾言，用我道，则翟将往，量腹而食，度身而衣，自比于草臣，不14能以封为哉？抑越不听吾言，不用吾道，而我往焉，则是我以义耀也。钧之耀，亦于中国耳，何必于越哉？\u003cbr/\u003e\u003cbr/\u003e     子墨子游，魏越曰：既得见四方之君子，则将先语？子墨子曰：凡入国，必择务而从事焉。国家昏乱，则语之尚贤、尚同；国家贫，则语之节用、节葬；国家惠#15音湛湎，则语之非乐、非命；国家淫僻无礼，则语之尊天、事鬼；国家务夺侵凌，即语之兼爱、非#16 ，曰#17择务而从事焉。\u003cbr/\u003e\u003cbr/\u003e     子墨子日出曹公子而于宋三年而反，睹子墨子曰：始吾游于子之门，短褐之衣，蕾羹#18，朝得之，则夕弗得，祭祀鬼神。而以夫子之政#19 ，家厚于始也。有家厚，谨祭祀鬼神。然而人徒多死，六畜不蕃，身湛于病，吾未知夫子之道之可用也。子墨子曰：不然。夫鬼神之所欲于人者多，欲人之处高爵禄则以让贤也，多财则以分贫也。夫鬼神岂唯擢季柑肺之为欲哉？今子处高爵禄而不以让贤，一不祥也；多财而不以分贫，二不祥也。今子事鬼神唯祭而已矣，而曰：病何自至哉？是犹百门而闭一门焉，日盗何从入？若是而求福于有怪之鬼，岂可哉？\u003cbr/\u003e\u003cbr/\u003e     鲁祝以一豚祭，而求百福于鬼神。子墨子闻之曰：是不可，今施人薄而望人厚，则人唯恐其有赐于己也。今以一豚祭，而求百福于鬼神，唯恐其以牛羊祀也。古者圣王事鬼神，祭而已矣。今以豚祭而求百福，则其富不如其贫也。\u003cbr/\u003e\u003cbr/\u003e     彭轻生子曰：往者可知，来者不可知。子墨子曰：籍设而亲在百里之外，则遇难焉，期以一日也，及之则生，不及则死。今有固车良马于此，又有奴马四隅之输于此，使子择焉，子将何乘？对曰：乘良马固车，可以速至。子墨子曰：焉在矣来。\u003cbr/\u003e\u003cbr/\u003e     孟山誉王子闻曰：昔白公之祸，执王子问斧铁钩要，直兵当心，谓之曰：为王则生，不为王则死。王子问曰：何其侮我也。杀我亲而喜我以楚国，我得天下而不义，不为也，又瓦于楚国乎？遂而不为。王子闻岂不仁哉？子墨子曰：难则难矣，然而未仁也。若以王为无道，则何故不受而治也？若以白公为不义，何故不受王，诛白公然而反王？故曰难则难矣，然而未仁也。\u003cbr/\u003e\u003cbr/\u003e     子墨子使胜绰事项子牛。项子牛三侵鲁地，而胜绰三从。子墨子闻之，使高孙子请而退之曰：我使绰也，将以济骄而正璧也。今绰也禄厚而谲夫子，夫子三侵鲁，而绰三从，是鼓鞭于马斩也。翟闻之：言义而弗行，是犯明也。绰非弗之知也，禄胜义也。\u003cbr/\u003e\u003cbr/\u003e     昔者楚人与越人舟战于江，楚人顺流而进，迎流而退，见利而进，见不利则退其#20 难。越人迎流而进，顺流而退，见利#21进，见不利则其退速，越人因此若执，函败楚人。公输子曰#22自鲁南游楚，焉始为舟战之器，作为钩强之备，退者钩之，进者强之，量其钩强之长，而制为之兵，楚之兵节，越之兵不节，楚人因此若执，函败越人。公输子善其巧，以语子墨子曰：我舟战有钩强，不知子之义亦有钩强乎？子墨子曰：我义之钩强，贤于子舟战之钩强。我钩强，我钩之以爱，揣之以恭。弗钩以爱，则不亲；弗揣以恭，则速#23；狎而不亲则速离。故交相爱，交相恭，犹若相利也。今子钩而止人，人亦钩而止子，子强而距人，人亦强而距子，交相钩，交相强，犹若相害也。故我义之钩强，贤子舟战之钩强。\u003cbr/\u003e\u003cbr/\u003e     公输子削竹木以为雒，成而飞之，三日不下，公输子自以为至巧。子墨子谓公输子曰：子之为雒也，不如翟#24 之为车辖。须臾刘三寸之木，而任五十石之重。故所为巧#25，利于人谓之巧，不利于人谓之拙。\u003cbr/\u003e\u003cbr/\u003e     公输子谓子墨子曰：吾未得见之时，我欲得宋，自我得见之后，于我宋而不义，我不为。子墨子曰：翟之未得见之时也，子欲得宋，自翟得见子之后，予子宋而不义‘，子弗为，是我予子宋也。子务为义，翟又将与#26子天下。\u003cbr/\u003e\u003cbr/\u003e     公输\u003cbr/\u003e\u003cbr/\u003e     公输盘为楚造云梯之械，成，将以攻宋。子墨子闻之，起于齐，行十日十夜而至于郢，见公输盘。公输盘曰：夫子何命焉为？子墨子曰：北方有侮臣，愿藉子杀之。公输盘不说。子墨子曰：请献十金。公输盘曰：吾义固不杀人。子墨子起，再拜曰：请说之。吾从北方，闻子为梯，将以攻宋。宋何罪之有？荆国有余于地，而不足于民，杀所不足，而争所有余，不可谓智。宋无罪而攻之，不可谓仁。知而不争，不可谓忠。争而不得，不可谓强。义不杀少而杀众，不可谓知类。公输盘服。子墨子曰：然，乎不已乎？公输盘曰：不可。吾既已言之王矣。子墨子曰：胡不见我于王？公输盘曰：诺。\u003cbr/\u003e\u003cbr/\u003e     子墨子见王，曰：今有人于此，会其文轩#27，邻有短褐，而欲窃之；舍其粱肉，邻有糠糟，而欲窃之。此为何若人？王曰：必为窃疾矣。子墨子曰：荆之地，方五千里#28 ，此犹文轩之与敝举也；荆有云梦，犀兕麋鹿满之，江汉之鱼鳌电鳌为天下富，宋所为无雉兔狐狸者也，此犹粱肉之与糠糟也；荆有长松、文梓、梗格、豫章，宋无长木，此犹锦绣之与短褐也。臣以三事之攻宋也，为与此同类#29，王曰：善哉。虽然，公输盘为我为云梯，必取宋。\u003cbr/\u003e\u003cbr/\u003e     于是见公输盘，子墨子解带为城，以牒为械，公输盘九设攻城之机变，子墨子九距之，公输盘之攻械尽，子墨子之守圉有余。公输盘讪，而曰：吾知所以距子矣，吾不言。子墨子亦曰：吾知子之所以距我，吾不言。楚王问其故，子墨子曰：公输子之意，不过欲杀臣。杀臣，宋莫能守，可攻也。然臣之弟子禽滑厘等三百人，已持臣守圉之器，在宋城上而待楚寇矣。虽杀臣，不能绝也。楚30曰：善哉。吾请无攻宋矣。\u003cbr/\u003e\u003cbr/\u003e     子墨子归，过宋，天· 雨，庇其问中，守闻者不内也。故日：治于神者，众人不知其功，争于明者，众人知之。\u003cbr/\u003e\u003cbr/\u003e     注释：\u003cbr/\u003e\u003cbr/\u003e     #1王念孙云：『函』当作『亟』。下同。\u003cbr/\u003e\u003cbr/\u003e     #2王念孙云：『非』下脱『此』字。\u003cbr/\u003e\u003cbr/\u003e     #3『敖』毕沅校作『败』。\u003cbr/\u003e\u003cbr/\u003e     #4『亦』《闲诂》作『元』。\u003cbr/\u003e\u003cbr/\u003e     #5『多吾』《闲诂》作『我多』。\u003cbr/\u003e\u003cbr/\u003e     #6『外』下《闲诂》补『匡』字。\u003cbr/\u003e\u003cbr/\u003e     #7『尚』下毕沅据《尚同》补『同』字。\u003cbr/\u003e\u003cbr/\u003e     #8『以』前王念孙据《尚贤篇》补『是』字。\u003cbr/\u003e\u003cbr/\u003e     #9《闲诂》据昊钞本『谓』前补『所』字。\u003cbr/\u003e\u003cbr/\u003e     #10『兴』《闲诂》作『与』。\u003cbr/\u003e\u003cbr/\u003e     #11『翟虑耕天下而食之人矣』王念孙据下文校作『翟虑耕而食天下之人矣』。\u003cbr/\u003e\u003cbr/\u003e     #12『而』下《闲诂》有『以』。\u003cbr/\u003e\u003cbr/\u003e     #13毕沅云：『与』下脱『不』字。\u003cbr/\u003e\u003cbr/\u003e     #14『不』毕沅校作『奚』。\u003cbr/\u003e\u003cbr/\u003e     #15『惠』《闲诂》作『息』，下同。\u003cbr/\u003e\u003cbr/\u003e     #16『非』下王念孙据上文及《非攻篇》补『攻』字。\u003cbr/\u003e\u003cbr/\u003e     #17『日』上王念孙据上文及《非攻篇》补『故』。\u003cbr/\u003e\u003cbr/\u003e     #18『萝羹』王念孙以意校作『华萝之羹』。\u003cbr/\u003e\u003cbr/\u003e     #19此句《闲诂》据王念孙校补为『今而以夫子之教』。\u003cbr/\u003e\u003cbr/\u003e     #20《闲诂》倒『退其』二字。\u003cbr/\u003e\u003cbr/\u003e     #21『利』下王念孙补『而』。\u003cbr/\u003e\u003cbr/\u003e     #22《闲诂》无『日』字。\u003cbr/\u003e\u003cbr/\u003e     #23『速』下毕沅以意增『狎』字。\u003cbr/\u003e\u003cbr/\u003e     #24『翟』王念孙据《太平御览》改作『匠』。\u003cbr/\u003e\u003cbr/\u003e     #25『巧』《闲诂》作『功』。\u003cbr/\u003e\u003cbr/\u003e     #26『与』《闲诂》作『予』。\u003cbr/\u003e\u003cbr/\u003e     #27『舍其文轩』之下，『邻有短褐』之上，毕沅据《太平御览》增补『邻有敝梁，而欲窃之；舍其锦绣』十二字。\u003cbr/\u003e\u003cbr/\u003e     #28『方五千里』下，毕沅据《太平御览》增补『宋之地，方五百里』七字。\u003cbr/\u003e\u003cbr/\u003e     #29『为与此同类』下《闲诂》有『臣见大王之必伤义而不得』十一字。\u003cbr/\u003e\u003cbr/\u003e     #30『楚』下《闲诂》有『王』字。","cnt":0,"sort":6628955,"author":"墨翟","prev":"6628954.html","next":"6628956.html","book_title":"墨子","updateTimeFmt":"2024-03-28 17:25:34","category":"都市小说"}