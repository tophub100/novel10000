{"id":0,"code":"6628954.html","title":"第23章","latest_chapter_name":"正文 第30章","xiao_shuo_code":"9209","content":"\u003cbr/\u003e\u003cbr/\u003e    公孟子谓子墨子曰：昔者圣王之列也，上圣立为天子，其次立为卿、大夫，今孔子传#17于诗、书，察于礼乐，详于万物，若使孔子当圣王，则岂不以孔子为天子哉？子墨子日；夫知者，必尊天事鬼，爱人用节#18，合焉为知矣。今子曰：孔子传于诗书，察于礼乐，详于万物，而曰可以为天子，是数人之齿，而以为富。\u003cbr/\u003e\u003cbr/\u003e     公孟子曰：贫富寿夭，龄然在天，不可损益。又曰：君子必学。子墨子曰：教人学而执有命，是犹命人葆而去亦#19冠也。\u003cbr/\u003e\u003cbr/\u003e     公孟子谓子墨子曰：有义不义，无祥不祥。子墨子曰：古者圣王皆以鬼神为神明，而为祸福，执有祥不祥，是以政治而国安也。自桀纣以下，皆以鬼神为不神明，不能为祸福，执无祥不祥，是以政乱而国危也。故先王之书，子亦有之曰：亦傲也，出于子，不祥。此言为不善之有罚，为善之有赏。\u003cbr/\u003e\u003cbr/\u003e     子墨子谓公孟子曰：丧礼，君与父母、妻、后子死，三年丧服，伯父、叔父、兄弟期，族人五月，姑、姊、舅、甥皆有数月之丧。或以不丧之问，诵诗三百；弦诗三百，歌诗三百，舞诗三百。若用子之言，则君子何日以听治？庶人何日以从事？公孟子曰：国乱则治之，治#20则为礼乐。国治则从事，国富则为礼乐。子墨子曰：国之治。治之废，则国之治亦废。国之富也，从事，故富也。从事废，则国之富亦废。故虽治国，劝之无餍，然后可也。今子曰：国治，则为礼乐，乱则治之，是譬犹噎而穿井也，死而求医也。古者三代暴王桀纣幽厉，蕾为声乐，不顾其民，是以身为刑戮，国为戾虚者，皆从此道也。\u003cbr/\u003e\u003cbr/\u003e     公孟子曰：无鬼神。又曰：君子必学祭祀。子墨子曰：执无鬼而学祭礼，是犹无客而学客礼也，是犹无鱼而为鱼罟也。\u003cbr/\u003e\u003cbr/\u003e     公孟子谓子墨子曰；子以三年之丧为非，子之三日之丧亦非也。子墨子曰：子以三年之丧非三日之丧，是犹保谓极者不恭也。\u003cbr/\u003e\u003cbr/\u003e     公孟子谓子墨子曰：知有贤于人，则可谓知乎？子墨子曰：愚之知有以贤于人，而愚岂可谓知矣哉？公孟子曰：三年之丧，学吾之慕父母。子墨子曰：夫婴儿子之知，独慕父母而已。父母不可得也，然号而不止，此亦故何也？即愚之至也。然则儒者之知，岂有以贤于婴儿子哉？子墨子曰：问于儒者：何故为乐？曰：乐以为乐也。子墨子曰：子未我应也。今我问曰：何故为室？曰：冬避寒焉，夏避暑·焉，室以为男女之别也。则子告我为室之故矣。今我问曰：何故为乐？曰：乐以#21乐也。是犹曰何故为室？曰室以为室也。子墨子谓程子曰：儒之道足以丧天下者，四政焉。儒以#22为不明，以鬼为不神，天鬼不说，此足以丧天下。又厚葬久丧，重为棺椁，多为衣袅，送死若徙，三年哭泣，扶后起，杖后行，耳无闻，目无见，此足以丧天下心又弦歌鼓舞，习为声乐，此足以丧天下。又以命为有，贫富寿夭，治乱安危有极矣，不可损益也，为上者行之，必不听治矣；为下者行之，必不从事矣，此足以丧天下。程子曰：甚矣。先生之毁儒也。子墨子曰：儒固无此各#23四政者，而我言之，则是毁也。今儒固有此四政者，而我言之，则非毁也由斗闻也。程子无辞而出。子墨子曰：迷之。反，后坐，进复曰：乡者先生之言有可闻者焉，若先生之言，则是不誉禹，不毁桀纣也。子墨子曰：不然，夫应孰辞，称议而为之，敏也。厚攻则厚吾，薄攻则薄吾。应孰辞而称议，是犹荷辕而击蛾也。\u003cbr/\u003e\u003cbr/\u003e     子墨子与程子辩，称于孔子。程子曰：非儒，何故称于孔子也？子墨子曰：是亦当而不可易者也。今乌闻热早之忧则高，鱼闻热旱之忧则下，当此虽禹汤为之谋，必不能易矣。乌鱼可谓愚矣，禹汤犹云因焉。今翟曾无称于孔子乎？有游于子墨子之门者，谓子墨子曰：先生以鬼为神明知，能为祸人哉#24？\u003cbr/\u003e\u003cbr/\u003e     有游于子墨子之门者，身体强良，思虑徇通，欲使随而学。子墨子曰：姑学乎，吾将仕子。劝于善言而学。其年，而责仕于子墨子。子#25曰：不仕子，子亦闻夫鲁语乎？鲁有昆弟五人者，亦父死，亦长子嗜酒而不葬，亦四弟曰：子无#26我葬，当为子沽酒。劝于善言而葬。已葬，而责酒于其四弟。四弟曰：吾未#27予子酒矣，子葬子父，我葬吾父，岂独吾父哉？子不葬，则人将笑子，故劝子葬也。今子为义，我亦为义，岂独我义也哉？子不学，则人将笑子，故劝子于学。\u003cbr/\u003e\u003cbr/\u003e     有游于子墨子之门者，子墨子曰：盍学乎？对日；吾族人无学者。子墨子曰：不然，夫好美者，岂日吾族人莫之好，故不好哉？夫欲富贵者#28，故不欲哉？好美、欲富贵者，不视人犹强为之。福为善者富之，暴#29者祸之。今吾事先生久矣，而福不至，意者先生之言有不善乎？鬼神不明乎？我何故不得福也？；子墨子曰：虽子不得福，吾言何遽不善？而鬼神何遽不明？子亦闻乎匿徒之刑之有刑乎？对曰：未得之闻也。子墨子曰：今有人于此，什子，子能什誉之，而一自誉乎？对曰：不能。有人于此，百子，子能终身誉亦善，而子无一乎？对曰：不能。子墨子曰：匿一人者犹有罪，今子所匿者若此亦多，将有厚罪者也，何福之求？\u003cbr/\u003e\u003cbr/\u003e     子墨子有疾，跌鼻进而问曰：先生以鬼神为明，能为祸福，善者赏之，为不善者罚之。今先生圣人也，何故有疾？意者先生之言有不善乎？鬼神不明知乎？子墨子曰：虽使我有病，何遽不明？人之所得于病者多方，有得之寒暑，有得之劳苦，百门而#30一门焉，则盗何遽无从#31？夫义，天下之大器也，何以视人必强为之#32？\u003cbr/\u003e\u003cbr/\u003e     二三子有复于子墨子学射者，子墨子曰：不可，夫知者必量亦力所能至而从事焉，国士战且扶人，犹不可及也。今子非国士也，岂能成学又成射哉？\u003cbr/\u003e\u003cbr/\u003e     二三子复于子墨子曰：告子曰：言义而行甚恶。请弃之。子墨子曰：不可，称我言以毁我行，愈于亡。有人于此，翟甚不仁，尊天、事鬼、爱人，甚不仁，犹愈于亡也。今告子言谈甚辩，言仁义而不吾毁，告毁子#33，犹愈亡也。二三子复于子墨子曰；告子胜为仁。子墨子曰：未必然也。告子为仁，譬犹跛#34以为长，隐以为广，不可久也。\u003cbr/\u003e\u003cbr/\u003e     告子谓子墨子曰：我治国为政。子墨子曰：政者，口言之，身必行之。今子口言之，而身不行，是子之身乱也。子不能治子之身，恶能治国政？子姑亡，子之身乱之矣。\u003cbr/\u003e\u003cbr/\u003e     注释：\u003cbr/\u003e\u003cbr/\u003e     #1毕沅云：『齐即仕』字倒。\u003cbr/\u003e\u003cbr/\u003e     #2『君若』《闲诂》作『若君』。\u003cbr/\u003e\u003cbr/\u003e     #3『以迁行而常之』前王念孙据上句补『不足一二字。\u003cbr/\u003e\u003cbr/\u003e     #4俞曲园云：『者三』二字倒。\u003cbr/\u003e\u003cbr/\u003e     #5『一贪』前王念孙据《群书治要》补『一犬』二字。\u003cbr/\u003e\u003cbr/\u003e     #6『墨』毕沅校作『黑』。\u003cbr/\u003e\u003cbr/\u003e     #7『事』《闲诂》作『士』，是也。\u003cbr/\u003e\u003cbr/\u003e     #8『于』前《闲诂》有『人』字。\u003cbr/\u003e\u003cbr/\u003e     #9『也』毕沅据《太平御览》改为『之』。\u003cbr/\u003e\u003cbr/\u003e     #10『之』《闲诂》作『也』。\u003cbr/\u003e\u003cbr/\u003e     #11『财』《闲诂》作『则』，是也。\u003cbr/\u003e\u003cbr/\u003e     #12『而』前毕沅据《史记·日者列传集解》及《事类赋》补『至淄水不遂』五字。又，『而反为』之『为』字《闲诂》作『焉』。\u003cbr/\u003e\u003cbr/\u003e     #13王念孙云：『精一当为『精』，下同。\u003cbr/\u003e\u003cbr/\u003e     #14『星』字王念孙据下文校作『筮』。\u003cbr/\u003e\u003cbr/\u003e     #15『义』毕沅以意校作『戴』。\u003cbr/\u003e\u003cbr/\u003e     #16『忽』《闲诂》作『忽』，下同。\u003cbr/\u003e\u003cbr/\u003e     #17『传』《闲诂》作『博』，下同。\u003cbr/\u003e\u003cbr/\u003e     #18《闲诂》倒『用节』二字。\u003cbr/\u003e\u003cbr/\u003e     #19王引之云：『亦』当作『一叮』，下同。\u003cbr/\u003e\u003cbr/\u003e     #20『治』前王念孙据下文补『国』字。\u003cbr/\u003e\u003cbr/\u003e     21『以』下毕沅补『为』字。\u003cbr/\u003e\u003cbr/\u003e     22『以』下毕沅补『天』字。\u003cbr/\u003e\u003cbr/\u003e     23『各』王念孙校作『若』，是也。\u003cbr/\u003e\u003cbr/\u003e     #24自『有游于子墨子之门者』至此，《闲诂》移于『好美、欲富贵者，不视人犹强为之？夫义，天下之大器也，何以视人必强为之』下。\u003cbr/\u003e\u003cbr/\u003e     #25毕沅云：『子』下脱『墨子』二字。\u003cbr/\u003e\u003cbr/\u003e     #26『无』《闲诂》作『与』。\u003cbr/\u003e\u003cbr/\u003e     #27『未』《闲诂》作『末』。\u003cbr/\u003e\u003cbr/\u003e     #28毕沅云：『夫欲富贵者』下脱『岂日我族人莫之欲』八字。\u003cbr/\u003e\u003cbr/\u003e     #29『暴』前王念孙补『为』。\u003cbr/\u003e\u003cbr/\u003e     #30『而』下王念孙据《鲁问篇》和《太平御览》增『闭』字。\u003cbr/\u003e\u003cbr/\u003e     #31『从』下王念孙据《鲁问篇》和《太平御览》增『入』字。\u003cbr/\u003e\u003cbr/\u003e     #32自『夫义』至此，《闲诂》移至『好美、欲富贵者，不视人犹强为之』下。\u003cbr/\u003e\u003cbr/\u003e     #33毕沅云：『毁子』二字倒。\u003cbr/\u003e\u003cbr/\u003e     #34『跛』毕沅校作『肢』。","cnt":0,"sort":6628954,"author":"墨翟","prev":"6628953.html","next":"6628955.html","book_title":"墨子","updateTimeFmt":"2024-03-28 17:25:34","category":"都市小说"}