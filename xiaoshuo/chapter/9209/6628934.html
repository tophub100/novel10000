{"id":0,"code":"6628934.html","title":"第3章","latest_chapter_name":"正文 第30章","xiao_shuo_code":"9209","content":"\u003cbr/\u003e\u003cbr/\u003e    尚贤上\u003cbr/\u003e\u003cbr/\u003e     子墨子言曰：古者主公大人为政于国家者，皆欲国家之富，人民之众，刑政之治。然而不得富而得贫，不得众而得寡，不得治而得乱，则是本失其所欲，得其所恶，是其故何也？\u003cbr/\u003e\u003cbr/\u003e     子墨子言曰：是在王公大人为政于国家者，不能以尚贤事能为政也。是故国有贤良之士众，则国家之治厚，贤良之士寡，则国家之治薄。故大人之务，将在于众贤而已。\u003cbr/\u003e\u003cbr/\u003e     曰：然则众贤之卫将奈何哉？\u003cbr/\u003e\u003cbr/\u003e     子墨子言曰：譬若欲众其国之善射御之士者，必将富之贵之，敬之誉之，然后国之善射御之士将可得而众也。况又有贤良之士，厚乎德行，辩乎言谈，博乎道卫者乎？此固国家之珍，而社稷之佐也。亦必且富之贵之，敬之誉之，然后国之良士亦将可得而众也。\u003cbr/\u003e\u003cbr/\u003e     是故，古者圣王之为政，言曰：不义不富，不义不贵，不义不亲，不义不近。是以国之富贵人闻之，皆退而谋曰：始我所恃者，富贵也。今上举义不辟贫贱，然则我不可不为义。亲者闻之，亦退而谋曰：始我所恃者，亲也。今上举义不辟亲疏，然则我不可不为义。近者闻之，亦退而谋曰：始我所侍者，近也。今上举义不辟近#1；然则我不可不为义。远者闻之，亦退而谋曰：我始以远为无恃，今上举义不辟远，然则我不可不为义。逮至远鄙郊外之臣，门庭庶子、国中之众、四鄙之萌人，闻之皆竞为义。是其故何也？曰：上之所以使下者，一物也；下之所以事上者，一卫也。譬之异#2者，有高墙深宫，墙立既谨，上为凿一门。有盗人入，阖其自入而求之，盗其无自出。是其故何也？则上得要也。\u003cbr/\u003e\u003cbr/\u003e     故，古者圣王之为政，列德而尚贤，虽在农与工肆之人，有能则举之，高予之爵，重予之禄，任之以事，断予之令，曰：爵位不高则民弗敬，蓄禄不厚则民不信、政令不断则民不畏。举三者授之觉者，非为贤赐也，欲其事之成。故当是时，以德就列，以官服事，以劳殿赏，量功而分禄。故官无常贵，而民无终贱，有能则举之，无能则下之。举公义，辟私怨，此若言之谓也。\u003cbr/\u003e\u003cbr/\u003e     故，古者尧举舜于服泽之阳，授之政，天下平。禹举益于阴方之中，授之政，九州成。汤举伊尹于庖厨之中，授之政，其谋得。文王举闳夭、泰颠于置罔之中，授之政，西土服。故当是时，虽在于厚禄尊位之臣，莫不敬惧而施，虽在农与工肆之人，莫不竞劝而尚意。\u003cbr/\u003e\u003cbr/\u003e     故，士者，所以为辅相承嗣也。故得士则谋不困，体不劳，名立而功业彰，而恶不生#3，则由得士也。\u003cbr/\u003e\u003cbr/\u003e     是故子墨子言曰：得意，贤士不可不举；不得意，贤士不可不举。尚欲祖述尧舜禹汤之道，将不可不以尚贤。夫尚贤者，政之本也。\u003cbr/\u003e\u003cbr/\u003e     尚贤中\u003cbr/\u003e\u003cbr/\u003e     子墨子言曰：今王公大人之君人民、主社稷、治国家，欲修保而勿失，故不察尚贤为政之本也。何以知尚贤之为政本也？曰：自贵且智者为政乎愚且贱者则治，自愚且贱者为政乎贵且智者则乱，是以知尚贤之为政本也。故古者圣王甚尊尚贤而任使能，不党父兄，不偏贵富，不璧颜色。贤者举而上之，富而贵之，以为官长。不肖者抑而废之，贫而贱之，以为徒役。是以民皆劝其赏，畏其罚，相率而为贤者。以贤者众而不肖者寡，此谓进贤。然后圣人听其言，边其行，察其所能而慎予官，此谓事能。故可使治国者，使治国；可使长官者，使长官；可使治邑者，使治邑。凡所使治国家、官府、邑里，此皆国之贤者也。\u003cbr/\u003e\u003cbr/\u003e     贤者之治国者，也蚤朝晏退，听狱治政，’是以国家治而刑法正。贤者之长官也，夜寝夙兴，收敛关市、山林、泽梁之利，以实官府，是以官府实而财不散。贤者之治邑也，蚤出莫入，耕稼树艺，聚菽粟，是以菽粟多而民足乎食。故国家治则刑法正，官府实则万民富。上有以絮为酒醴乐盛，以祭祀天鬼。外有以为皮币，与四邻诸侯交接。内有以食饥息劳，将养其万民，外有以怀天下之贤人。是故上者天鬼富之，外者诸侯与之，内者万民亲之，贤人归之。以此谋事则得，举事则成，入守则固，出诛则强。故唯昔三代圣王尧舜禹汤文武之所以王天下、正诸侯者，此亦其法已。\u003cbr/\u003e\u003cbr/\u003e     既曰若法，未知所以行之术，则事犹若未成。是以必为置三本。何谓三本？日：爵位不高则民不敬矣，蓄禄不厚则民不信也，政令不断则民不畏也。故古圣王高予之爵，重予之禄，任之以事，断予之令。夫岂为其臣赐哉，欲其事之成也。《诗》曰：告女忧恤，诲女予#4郁；孰能执热，鲜不用濯？则此语古者国君诸侯之不可以不执善承嗣辅佐也，譬之犹执热之有濯也，将休其手焉。古者圣王唯毋得贤人而使之，般爵以贵之，裂地以封之，终身不厌。贤人唯毋得明君而事之，竭四肢之力，以任君之事，终身不倦。若有美善，则归之上。是以美善在上，而所怨谤在下，宁乐在君，忧戚在臣。故古者圣王之为政若此。\u003cbr/\u003e\u003cbr/\u003e     今王公大人亦欲效人以尚贤使能为政，高予之爵，而禄不从也。夫高爵，而无禄，民不信也。曰：此非中实爱我也，假藉而用我也。夫假藉之民，将岂能亲其上哉。故先王言曰：食于政者，不能分人以事；厚于货者，不能分人以禄。事则不与，禄则不分，请问天下之贤人将何自至乎王公大人之侧哉？若苟贤者不至乎王公大人之侧，则此不肖者在左右也。不肖者在左右，则其所誉不当贤，而所罚不当暴。王公大人尊此以为政乎国家，则赏亦必不当贤，而罚亦必不当暴。若苟赏不当贤而罚不当暴，则是为贤者不劝，而为暴者不沮矣。是以入则不慈孝父母，出则不长弟乡里，居处无节，出入无度，男女无别。使治官府则盗窃，守城则倍畔，君有难则不死，出亡则不从。使断狱则不中，分财则不均。与谋事不得，举事不成，入守不固，出诛不强。故虽昔者三代暴王桀纣幽厉之所以失措其国家，倾覆其社稷者，已此故也。何则？皆以明小物而不明大物也。\u003cbr/\u003e\u003cbr/\u003e     今王公大人有一衣裳不能制也，必籍良工。有一牛羊不能杀也，必藉良宰。故当若之二物者，王公大人未#5知以尚贤使能为政也。逮至其国家之乱，社稷之危，则不知使能以治之。亲戚则使之，无故富贵、面目校好则使之。夫无故富贵、面目校好则使之，岂必智且有慧哉。若使之治国家，则此使不智慧者治国家也，国家之乱，既可得而知已。且夫王公大人有所爱其色而使，其心不察其知，而与其爱，是故不能治百人者，使处乎千人之官，不能治千人者，使处乎万人之官。此其故何也？曰：若处官者爵高而禄厚，故爱其色而使之焉。夫不能治千人者，使处乎万人之官，则此官什倍也。夫治之法将日至者也，日以治之，日不什修，知以治之，知不什益，而予官什倍，则此治一而弃其九矣。一虽日夜相接以治若官，官犹若不治。此其故何也？则王公大人不明乎以尚贤使能为政也。故以尚贤使能为政而治者，夫若言之谓也，以下贤为政而乱者，若吾言之谓也。\u003cbr/\u003e\u003cbr/\u003e     今王公大人中实将欲治其国家，欲修保而勿失，胡不察尚贤为政之本也？且以尚贤为政之本者，亦岂独子墨子之言哉。此圣王之道，先王之书《距年》之言也，传曰：求圣君哲人，以裨辅而身。《扬誓》曰：聿求元圣，与之戮力同心，以治天下。则此言圣之不失以尚贤使能为政也。故古者圣王唯能审以尚贤使能为政，无异物杂焉，天下皆得其列。古者舜耕历山，陶何濒，渔雷泽，尧得之服泽之肠，举以为天子，与接天下之政，治天下之民。伊挚，有莘氏女之私臣，亲为庖人，汤得之，举以为己相，与接天下之政，治天下之民。傅说被褐带索，庸筑乎传岩，武丁得之，举以为三公，与接天下之政，治天下之民。此何故始贱卒而贵，始贫卒而富？则王公大人明乎以尚贤使能为政。是以民无饥而不得食，寒而不得衣，劳而不得息，乱而不得治者。故古圣王以审以尚贤使能为政，而取法于天。虽天亦不辩贫富贵贱，远迩亲疏，贤者举而尚之，不肖者抑而废之。","cnt":0,"sort":6628934,"author":"墨翟","prev":"6628933.html","next":"6628935.html","book_title":"墨子","updateTimeFmt":"2024-03-28 17:25:34","category":"都市小说"}