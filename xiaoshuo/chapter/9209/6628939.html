{"id":0,"code":"6628939.html","title":"第8章","latest_chapter_name":"正文 第30章","xiao_shuo_code":"9209","content":"\u003cbr/\u003e\u003cbr/\u003e    兼爱下\u003cbr/\u003e\u003cbr/\u003e     子墨子言曰：仁人之事者，必务求与天下之利，除天下之害。然当今之时，天下之害孰为大？曰：若大国之攻小国也，大家之乱小家也，强之劫弱，众之暴寡，诈之谋愚，贵之敖贱，此天下之害也。人与为人君者之不惠也，臣者之不忠也，父者之不慈也，子者之不孝也，此又天下之害也。又与今人之贱人，执其兵刃毒药水火，以交相亏贼，此又天下之害也。姑尝本原若众害之所自，此胡自#8生？此自爱人利人生与？即必日非然也，必曰从恶人贼人生。分名乎天下恶人而贼人者，兼与？别与？即必别也。然即之交别者，果生天下之大害者与？是故别非也。子墨子曰：非人者，必有以易之。若非人而无以易之，譬之犹以水救火也，其说将必无可焉。是故子墨子曰：兼以易别。然即兼之可以易别之故何也？曰：藉为人之国若为其国，夫谁独举其国以攻人之国者哉？为彼者由为己也。为人之都若为其都，夫谁独举其都以伐人之都者哉？为彼犹为己也。为人之家若为其家，夫谁独举其家以乱人之家者哉？为彼犹为己也。然即国都不相攻伐，人家不相乱贼，此天下之害与？天下之利与？即必日天下之利也？姑尝本原若众利之所自生，此胡自生？此自恶人贼人生与？即必日非然也，必日从爱人利人生。分名乎天下，爱人而利人者，别与？兼与？即必日兼也。然即之交兼者，果生天下之大利者与？是故子墨子日兼是也。且乡吾本言曰：仁人之事者，必务求兴天下之利，除天下之害。今吾本原兼之所生天下之大利者也，吾本原别之所生天下之大害者也。是故子墨子曰：别非而兼是者，出平若方也。今吾将正求与天下之利而取之，以兼为正。是以聪耳明目相为视听乎，是以股肱毕强相为动为宰乎，而有道肆相教诲。是以老而无妻子者，有所侍养以终其寿。幼弱孤童之无父母者，有所放依以长其身。今唯毋以兼为正，即若其利也。不识天下之事#9，所以皆闻兼而非者，其故何也？\u003cbr/\u003e\u003cbr/\u003e     然而天下之士非兼者之言，犹未止也。曰：即善矣，虽然，岂可用哉？子墨子曰：用而不可，难哉#10亦将非之。且焉有善而不可用者？姑尝两而进之，谁以为二士，使其一士者执别，使其一士者执兼。是故别士之言曰：吾岂能为吾友之身若为吾身，为吾友之亲若为吾亲。是故退睹其友，饥即不食，寒即不衣，疾病不侍养，死丧不葬埋。别士之言若此，行若此。兼士之言不然，行亦不然，曰：吾闻为高士于天下者，必为其友之身若为其身，为其友之亲若为其亲，然后可以为高士天下。是故退睹其友，饥则食之，寒则衣之，疾病侍养之，死丧葬埋之。兼士之士尚若此，行若此。若之二者，言相非而行相反与？当使若二士者，言必信，行必果，使言行之合，犹合符节也，无言而不行也。然即敢问今有平原广野于此，被甲婴胄，将往识，死生之权未可识也。又有君大夫之远使于巴、越、齐、荆，往来及否未及否，未可识也。然即敢问不识将恶也？家室奉承亲戚，提挈妻子，而寄托之，不识于兼之有是乎？于别之有是乎哉？以为当其于此也，天下无愚夫愚妇，虽非兼之人，必寄托之于兼之有是也。此言而非兼，择即取兼，即此言兼费也。不识天下之士，所以皆闻兼而非之者，其故何也？\u003cbr/\u003e\u003cbr/\u003e     然而天下之士非兼者之言犹未止也，曰：意可以择士，而不可以择君子#11，姑尝两而进之，谁以为二君，使其一君者执兼，使其一君者执别。是故别君之言曰：吾恶能为吾万民之身若为吾身，此泰非天下之情也。人之生乎地上之，无几何也，譬之犹驷驰而过隙也。是故退睹其万民，饥即不食，寒即不衣，疾病不侍养，死丧不葬埋。别君之言若此，行若此。兼君之言不然，行亦不然，曰：吾闻为明君于天下者，必万#12万民之身，后为其身，然后可以为明君于天下。是故退睹#13万民，饥即食之，寒即衣之，疾病侍养之，死丧葬埋之。兼君之言若此，行若此。然即交若之二君者，言相非而行相反与？常使若二君者，言必信，行必果，使言行之合，犹合符节也，无言而不行也。然即敢问今岁有疠疫，万民多有勤苦冻馁，转死沟壑中者，既已众矣。不识将择之二君者，将何从也？我以为当其于此也，天下无愚夫愚妇，虽非兼君#14，必从兼君是也。言而非兼，择即#15此言行拂也。不识天下所以皆闻兼而非之者，其故何也？\u003cbr/\u003e\u003cbr/\u003e     然而天下之士非兼者之言也独未止也，曰：兼即仁矣，义矣。虽然，岂可为哉。吾譬兼之不可为也，犹挈泰山以超江河也。故兼者，直愿之也，夫岂可为之物哉？子墨子曰：夫挈泰山以超江河，自古之及今，生民而来未尝有也。今若夫兼相爱、交相利，此自先圣六王者亲行之，何知先圣六王之亲行之也？子墨子曰：吾非与之并世同时，亲闻其声，见其色也。以其所书于竹帛，镂于金石，琢于盘盂，传遗后世子孙者知之。泰誓曰：文王若日若月乍照，光于四方，于西土。即此言文王之兼爱天下之博大也，譬之日月兼照天下之无有私也，即此文王兼也。虽子墨子之所谓兼者，于文王取法焉。且不唯泰誓为然，虽禹誓即亦犹是也。禹曰：济济有众，咸听朕言，非惟小子敢行称乱，蠢兹有苗，用天之罚，若予既率尔草对诸旱以征有苗。禹之征有苗也，非以求以重富贵，干福禄，乐耳目也，以求兴天下之利，除天下之害，即此禹兼也。虽子墨子之所谓兼者，于禹求焉。且不唯禹誓为然，虽汤说即亦犹是也。汤曰：惟予小子履，敢用玄牡，告于上天后曰：今天大旱，即当朕身履，未知得罪于上下。有善不敢蔽，有罪不敢赦，简在帝心。万方有罪，即当朕身。朕身有罪，无及万方。即此言汤贵为天子，富有天下，然且不惮以身为牺牲，以祠说于上帝鬼神，即此汤兼也。虽子墨子之所谓兼者，于汤取法焉。且不唯誓命与汤说为然，周诗即亦犹是也。周诗曰：王道荡荡，不偏不党。王道平平，不党不偏。其直若矢，其易若底，君子之所履，小人之所视。若吾言非语道之谓也？古者文武为正，均分赏贤罚暴，勿有亲戚弟兄之所阿，即此文武兼也。虽子墨子之所谓兼者，于文武取法焉。不识天下之人所以皆闻兼而非之者，其故何也？\u003cbr/\u003e\u003cbr/\u003e     然而天下之非兼者之言犹未止，曰：意不忠亲之利，而害为孝乎？子墨子曰：姑尝本原之孝子之为亲度者。吾不识孝子之为亲度者，亦欲人爱利其亲与？意欲人之恶贼其亲与？以说观之，即欲人之爱利其亲也。然即吾恶先从事即得此？若我先从事乎爱利人之亲，然后人报我爱利吾亲乎？意我先从事乎恶人之亲，然后人报我以爱利吾亲乎？即必吾先从事乎爱利人之亲，然后人报我以爱利吾亲也。然即之交孝子者，果不得已乎。毋先从事爱利人之亲者与？意以天下之孝子为遇，而不足以为正乎？姑尝本原之先王之所书《大雅》之所道，曰：无言而不条，无德而不报。投我以桃，报之以李。即此言爱人者必见爱也，而恶人者必见恶也。不识天下之士所以皆闻兼而非之者，其故何也？意以为难而不可为邪？尝有难此而可为者。昔荆灵王好小腰，当灵王之身，荆国之士饭不瑜乎一，固据而后兴，扶垣而后行。故约食为其难为也，然后为而灵王说之，未瑜于世而民可移也，即求以乡其上也。昔者越王句践好勇，教其士臣三年，以其知为未足以知之也，焚舟失火，鼓而进之，其士偃前列、伏水火而死有不可胜数也。当此之时，不鼓而退也，越国之士可谓颤矣。故焚身为其难为也，然后为之，越王说之，未瑜于世而民可移也，即求以乡上也。昔者晋文公好宜服，当文公之时，晋国之士，大布之衣，祥羊之裘，练帛之冠，且直之履，入见文公，出以践之朝。故直服为其难为也，然后为而文公说之，未瑜于世而民可移也，即求以乡其上也。是故约食、焚舟、直服，此天下之至难为也，然后为而上说之，未瑜于世而民可移也。何故也？即求以乡其上也。今若夫兼相#16利，此其有利且易为也，不可胜计也。我以为则无有上说之者而）已矣，苟有上说之者，劝之以赏誉，威之以刑罚，我以为人之于就兼相爱、交相利也，譬之犹火之就上、水之就下也，不可防止于天下。\u003cbr/\u003e\u003cbr/\u003e     故兼者，圣王之道也，王公大人之所以安也，万民衣食之所以足也。故君子莫若审兼而务行之，为人君必惠，为人臣必忠，为人父必慈，为人子必孝，为人兄必友，为人弟必悌。故君子莫若欲为惠君、忠臣、慈父、孝子、友兄、悌弟，‘当若兼之不可不行也，此圣王之道而万民之大利也。\u003cbr/\u003e\u003cbr/\u003e     注释：\u003cbr/\u003e\u003cbr/\u003e     #1『祥』《闲诂》作『详』。\u003cbr/\u003e\u003cbr/\u003e     #2『钱』毕沅校作『剑』。\u003cbr/\u003e\u003cbr/\u003e     #3『践』下王念孙补『于』字。\u003cbr/\u003e\u003cbr/\u003e     #4『肱』毕沅据《太平御览》校作『滕』。\u003cbr/\u003e\u003cbr/\u003e     #5『危』王引之校作『色』。\u003cbr/\u003e\u003cbr/\u003e     #6毕沅云：『日』字衍。\u003cbr/\u003e\u003cbr/\u003e     #7『盖』闲诂》、《校注》皆作『孟』，是也。\u003cbr/\u003e\u003cbr/\u003e     #8《闲诂》『自』下补『生』字。\u003cbr/\u003e\u003cbr/\u003e     #9『事』，一本作『士』。\u003cbr/\u003e\u003cbr/\u003e     #10『难哉』王念孙校作r虽我』。\u003cbr/\u003e\u003cbr/\u003e     #11『子』王念孙校作『乎』。\u003cbr/\u003e\u003cbr/\u003e     #12『万』毕沅校作『先』，云一本如此。\u003cbr/\u003e\u003cbr/\u003e     #13毕沅『睹』下增『其一字。\u003cbr/\u003e\u003cbr/\u003e     #14『君』，王念孙校作『者』。\u003cbr/\u003e\u003cbr/\u003e     #15『即』下《闲诂》、《校注》补『取兼』二字。\u003cbr/\u003e\u003cbr/\u003e     #16《闲诂》、《校注》『相』下依王念孙说补『爱交相』三字。","cnt":0,"sort":6628939,"author":"墨翟","prev":"6628938.html","next":"6628940.html","book_title":"墨子","updateTimeFmt":"2024-03-28 17:25:34","category":"都市小说"}