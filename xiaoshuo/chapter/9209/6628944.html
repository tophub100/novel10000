{"id":0,"code":"6628944.html","title":"第13章","latest_chapter_name":"正文 第30章","xiao_shuo_code":"9209","content":"\u003cbr/\u003e\u003cbr/\u003e    夫僧人贼人，反天之意，得天之罚者，谁也？曰：若昔者三代暴王桀纣幽厉者是也。桀纣幽厉焉所从事？曰：从事别，不从事兼。别者，处大国则攻小国，处大家则乱小家，强劫弱，众暴寡，诈谋愚，贵傲贱。观其事，上不利乎天，中不利乎鬼，下不利乎人。三不利无所利，是谓天贼。聚敛天下之丑名而加之焉，曰：此非仁也，非义也，僧人贼人，反天之意，得天之罚者也。不止此而已，又书其事于竹帛，镂之金石，琢之盘盂，传遗后世子孙。曰：将何以为？将以识夫憎人贼人，反天之意，得天之罚者也。大明之道之曰：纣越厥夷居，不肯事上帝，弃厥先神只不祀。乃曰：吾有命，无廖传务。天下天亦纵弃纣而不葆，察天以纵弃纣而不葆者，反天之意也。故夫僧人贼人，反天之意，得天之罚者，既可谓#14而知也。\u003cbr/\u003e\u003cbr/\u003e     是故，子墨子之有天之，辟人无以异乎输人之有规，匠人之有矩也。今夫输人操其规，将以量度天下园与不圆也。曰：中吾规者谓之园，不中吾规者谓之不圆。是以圆与不园皆可得而知也。此其故何？则园法明也。匠人亦操其矩，将以量度天下之方与不方也。曰：中吾矩者谓之方，不中吾矩者谓之不方。是以方与不方皆可得而知之。此其故何？则方法明也。故，子墨子之有天之意也，上将以度天下之王公大人之为刑政也，下将以量天下之万民为文学、出言谈也。观其行，顺天之意，谓之善意行，反天之意，谓之不善意非#15。观其言谈，顺天#16意，谓之善言谈，反天之意，谓之不善言谈。观其刑政，顺天之意，谓之善刑政，反天之意，谓之不善刑政。故置此以为法，立此以为仪，将以量度天下之王公大人卿大夫之仁与不仁，譬之犹分黑白也。\u003cbr/\u003e\u003cbr/\u003e     是故，子墨子曰：今天下之王公大人士君子，中实将欲遵道利民，本察仁义之本，天之意不可不顺也。顺天之意者，义之法也。\u003cbr/\u003e\u003cbr/\u003e     天志下\u003cbr/\u003e\u003cbr/\u003e     子墨子言曰：天下之所以乱者，其说将何哉？则是天下士君子皆明于小而不明于大。何以知其明于小不明于大也？以其不明于天之意也。何以知其不明于天之意也？以处人之家者知之。今人处若家得罪，将犹有异家所，以避逃之者，然且父以戒子，兄以戒弟，曰：戒之慎之，处人之家不戒不慎之，而有处人之国者乎？今人处若国得罪，将犹有异国所，以避逃之者矣。然且父以戒子，兄以戒弟，曰：戒之慎之，处人之国者，不可不戒慎也。今人皆处天下而事天，得罪于天，将无所以避逃之者矣。然而莫知以相极戒也，吾以此知大物则不知者也。是故子墨子言曰：戒之慎之，必为天之所欲，而去天之所恶。\u003cbr/\u003e\u003cbr/\u003e     曰：天之所欲者何也？所恶者何也？天欲义而恶其不义者也。何以知其然也？曰：义者，正也。何以知义之为正也？天下有义则治，无义则乱，我以此知义之为正也。然而正者，无自下正上者，必自上正下。是故庶人不得次己而为正，有士正之。士不得次己而为正，有大夫正之。大夫不得次己而为正，有诸侯正之。诸侯不得次己而为正，有三公正之。三公不得次己而为正，有天子正之。天子不得次己而为政，有天正之。今天下之士君子，皆明于天子之正天下也，而不明于天正#17也。是故古者圣人明以此说人曰：天子有善，天能赏之。天子有过，天能罚之。天子赏罚不当，听狱不中，天下疾病祸福，霜露不时。天子必且绉豢其牛羊犬截，洁为集盛酒醴，以檮祠祈福于天。我未尝闻天之檮祈福于天子也，吾以此知天之重且贵于天子也。是故义者不自愚且贱者出，必自贵且知者出。曰：谁为知？天为知。然则义果自天出也。今天下之士君子之欲为义者，则不可不顺天之意矣。\u003cbr/\u003e\u003cbr/\u003e     曰：顺天之意何若？曰：兼爱天下之人。何以知兼爱天下之人也？以兼而食之也。何以知其兼而食之也？自古及今，无有远灵孤夷之国，皆绉豢其牛羊犬负，洁为集盛酒醴，以敬祭祀上帝山川鬼神，以此知兼而食之也。苟兼而食焉，必兼而爱之。譬之若楚越之君，今是楚王食于楚之四境之内，故爱越之人；今天兼天下而食焉，我以此知其兼爱天下之人也。\u003cbr/\u003e\u003cbr/\u003e     且天之爱百姓也，不尽物而止矣。今天下之国，粒食之民国#18，杀一#19不祥。日谁杀不辜？日人也。孰予之不辜？日天也。若天之中实不爱此民也，何故而人有杀不辜，而天予之不祥哉？且天之爱百姓厚矣，天之爱百姓别矣，既可得而知也。何以知天之爱百姓也？吾以贤者之必赏善罚暴也。何以知贤者之必赏善罚暴也？吾以昔者三代之圣王知之。故昔也三代之圣王尧舜禹汤文武之兼爱天下也，从而利之，移其百姓之意焉，率以敬上帝山川鬼神。天以为从其所爱而爱之，从其所利而利之，于是加其赏焉，使之处上位，、立为天子以法也，名之日圣人。以此其赏善之证。是故昔也三代之暴王桀纣幽厉之兼恶天下也，从天#20贼之，移其百姓之意焉，率以诟侮上帝山川鬼神。天以为不从其所爱而恶之，不从其所利而贼之，于是加其罚焉，使之父子离散，国家灭亡，纭失社稷，忧以及其身。是以天下之庶民属而毁之，业万世子孙继嗣，毁之贲不之废也。名之曰失王。以此知其罚暴之证。今天下之士君子欲为义者，则不可不顺天之意矣。\u003cbr/\u003e\u003cbr/\u003e     曰：顺天之意者，兼也。反天之意者，别也。兼之为道也，义正。别之为道也，力正。曰：义正者，何若？曰：大不攻小也，强不侮弱也，众不贼寡也，诈不欺愚也，贵不傲贱也，富不骄贫也，壮不夺老也。是以天下之庶国，莫以水火毒药兵刃以相害也。若事上利天，中利鬼，下利人。三利而无所不利，是谓天德。故凡从事此者，圣知也，仁义也，忠惠也，慈孝也，是故聚敛天下之善名而加之。是其故何也？则顺天之意也。曰：力正者何若？曰：大则攻小也，强则侮弱也，众则贼寡也。诈则欺愚也，贵则傲贱也，富则骄贫也，壮则夺老也。是以天下之庶国，方以水火毒药兵刃以相贼害也。若事上不利天，中不利鬼，下不利人。三不利而无所利，是谓之贼。故凡从事此者，寇乱也，盗贼也，不仁不义，不忠不惠，不慈不孝，是故聚敛天下之恶名而加之。是其故何也？则反天之意也。\u003cbr/\u003e\u003cbr/\u003e     故，子墨子置立天之，以为仪法，若输人之有规，匠人之有矩也。今轮人以规，匠人以矩，以此方圆之别矣。是故子墨子置立天之，以为仪法，吾以此知天下之士君子之去义之远也。何以知天下之士君子之去义远也？今知氏，大国之君宽者然曰：吾处大国，而不攻小国，吾何以为大哉！是以差论蚤牙之士，比列其舟车之卒，以攻罚无罪之国。入其沟境，刈其禾稼，斩其树木，残其城郭，以御其沟池，焚烧其祖庙，攘杀其牺栓。民之格者则劲#21拔之，不格者则系操而归。大#22夫以为仆园#23胥靡，妇人以为舂酋。则夫好攻伐之君，不知此为不仁义，以告四邻诸侯曰：吾攻国、覆军、杀将若干人矣。其邻国之君亦不知此为不仁义也，有具其皮币，发其绍处，使人飨贺焉。则夫好攻伐之君，有重不知此为不仁不义也，有书之竹帛，藏之府库？为人后子者，必且欲顺其先君之行，曰：何不当发吾库#24；视吾先君之法美？必不日文武之为正。为正#25者若此矣，曰：吾攻国、覆军、杀将若干人矣。则夫好攻伐之君不知此为不仁不义也，其邻国之君不知此为不仁不义也，是以攻伐世世而不已者。此吾所谓大物则不知也。\u003cbr/\u003e\u003cbr/\u003e     所谓小物则知之者，何若？今有人于此，入人之场园，取人之桃李瓜姜者，上得且罚之，众闻则非之。是何也？曰：不与其劳，获其实，已非其有所取之故。而况有瑜于人之墙垣，祖格人之．子女者乎？与角人之府库，窃人之、金玉蚤素者乎？与瑜人之栏牢，窃人之牛马者乎？而况有杀一不辜人乎？今王公大夫之为政也，自杀一不辜人者，瑜人之墙垣、祖格人之子女者，与角人之府库、窃人之金玉蚤素者乎，与瑜人之栏牢、窃人牛马#26，桃李瓜姜者，今王公大人之加罚此也，虽古之尧舜禹汤文武之为政，亦无以异此矣。今天下之诸侯，将犹皆侵凌攻伐兼并，此为杀一不辜人者数千万矣；此为瑜人之墙垣、格人之子女者，与角人府库、窃人金玉蚤素者，数千万矣；瑜人之栏牢、窃人之牛马者，与入人之场园、窃人之桃李瓜姜者，数千万矣。而自日义也。\u003cbr/\u003e\u003cbr/\u003e     故，子墨子言曰：是责我者，则岂有以异是责黑白甘苦之辩者哉。今有人于此，少而示之黑谓之黑，多示之黑谓白，必日吾目乱，不知黑白之别。今有人于此，能少尝之甘谓甘，多尝谓苦，必曰吾口乱，不知其甘苦之味。今王公大人之政也，或杀人，其国家禁之，此蚤越有能多杀其邻国之人，因以为文义，此岂有异责白黑甘苦之别者哉。\u003cbr/\u003e\u003cbr/\u003e     故子墨子置天之，以为仪法。非独子墨子以天之志为法也，于先王之书大夏之道之然：帝谓文王，予怀而明德，毋大声以色，毋长夏以革，不识不知，顺帝之则。此诰文王之以天志为法也，而顺帝之则也。且今天下之士君子，中实将欲为仁义，求为上士，上欲中圣王之道，下欲中国家百姓之利者，当天之志而不可不察也。天之志者，义之经也。\u003cbr/\u003e\u003cbr/\u003e     注释：\u003cbr/\u003e\u003cbr/\u003e     #1『之」下王念孙据上下文补『士」字。\u003cbr/\u003e\u003cbr/\u003e     #2『君子」下王念孙以意补『之于」二字。\u003cbr/\u003e\u003cbr/\u003e     #3『义」毕沅改作『我」\u003cbr/\u003e\u003cbr/\u003e     #4『夫」《闲诂》、《校注》作『天」，是也。\u003cbr/\u003e\u003cbr/\u003e     #5『色】毕沅改作『邑」。\u003cbr/\u003e\u003cbr/\u003e     #6『子』《闲诂》、《校注》作『予』，是也。\u003cbr/\u003e\u003cbr/\u003e     #7『义』下毕沅据他本补『政』字。\u003cbr/\u003e\u003cbr/\u003e     #8『大』毕沅改作『天』。\u003cbr/\u003e\u003cbr/\u003e     #9『上』毕沅校作『止』，其上王念孙补『不』字。\u003cbr/\u003e\u003cbr/\u003e     #10『用』上《闲诂》、《校注》有『财』字。\u003cbr/\u003e\u003cbr/\u003e     #11『不』《闲诂》作『之』，是也。\u003cbr/\u003e\u003cbr/\u003e     #12『僧人』下毕沅补『贼人』二字。\u003cbr/\u003e\u003cbr/\u003e     #13『大』上《闲诂》有『处』字。\u003cbr/\u003e\u003cbr/\u003e     #14『谓』《闲诂》校作『得』。\u003cbr/\u003e\u003cbr/\u003e     #15『非』《闲诂》校作『行』。\u003cbr/\u003e\u003cbr/\u003e     #16『天』下《闲诂》有『之』字，是也。\u003cbr/\u003e\u003cbr/\u003e     #17本句王念孙『天』下补『之』字，『正』下补『天子』二字。\u003cbr/\u003e\u003cbr/\u003e     #18王念孙云：『国』字衍。\u003cbr/\u003e\u003cbr/\u003e     #19『杀一』下王念孙补『不辜者必有一』六字。\u003cbr/\u003e\u003cbr/\u003e     #20『天』《闲诂》作『而』。\u003cbr/\u003e\u003cbr/\u003e     #21『劲』毕沅校作『劲』。\u003cbr/\u003e\u003cbr/\u003e     #22『大』《闲诂》校作『丈』，是也。\u003cbr/\u003e\u003cbr/\u003e     #23『园』毕沅校作『圉』。\u003cbr/\u003e\u003cbr/\u003e     #24『库』上王念孙据上文补『府』字。\u003cbr/\u003e\u003cbr/\u003e     #25《闲诂》不重『为正』。\u003cbr/\u003e\u003cbr/\u003e     #26王引之云：『马』下脱『者与入人之场园窃人之』十字。","cnt":0,"sort":6628944,"author":"墨翟","prev":"6628943.html","next":"6628945.html","book_title":"墨子","updateTimeFmt":"2024-03-28 17:25:34","category":"都市小说"}