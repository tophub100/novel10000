{"id":0,"code":"6628937.html","title":"第6章","latest_chapter_name":"正文 第30章","xiao_shuo_code":"9209","content":"\u003cbr/\u003e\u003cbr/\u003e    故古者圣王唯而以尚同以为正长，是上下情请为通，上有隐事遗利，下得而利之，下有蓄怨积害，上得而除之。是以数千万里之外有为善者，其室人未褊知，乡里未褊闻，天子得而赏之。数千万里之外有为不善者，其室人未褊知，乡里未褊闻，天子得而罚之。是以举天下之人，皆恐惧振动惕栗，不敢为淫暴，曰：天下之视听也哉神。先王之言曰：非神也，夫唯能使人之耳目助己视听，使人之吻助己言谈，使人之心助己思虑，使人之股肱助己动作。助之视听者众，则其所闻见者远矣。助之言谈者众，则其德音之所抚循者博矣。助之思虑者众，则其谈谋度速得矣。助之动作者众，即举其事速成矣。\u003cbr/\u003e\u003cbr/\u003e     故古者圣人之所以济事成功，垂名于后世者，无他故异物焉，曰：唯能以尚同为政者也。是以先王之书《周颂》之道之曰：载来见彼王，求厥章。则此语古者国君诸侯之以春秋来朝聘天子之廷，受天子之严教。退而治国，政之所加，莫敢不宾。当此之时，本无有敢纷天子之教者。《诗》曰：我马维骆，六辔沃若。载驰载驱，周爰咨度。又曰：我马维麒，六辔若丝。载驰载驱，周爰咨谋，即此语也。古者国君诸侯之闻见善与不善也，皆驰驱以告天子，是以赏当贤，罚当暴，不杀不辜，不失有罪，则此尚同之功也。\u003cbr/\u003e\u003cbr/\u003e     是故子墨子曰：今天下之王公大人士君子，请将欲富其国家，众其人民，治其刑政，定其社稷，当若尚同之不可不察，此之本也。\u003cbr/\u003e\u003cbr/\u003e     尚同下\u003cbr/\u003e\u003cbr/\u003e     子墨子言曰：知者之事，必计国家百姓所以治者而为之，必计国家百姓之所以乱者而辟之。然计国家百姓之所以治者，何也？上之为政，得下之情则治，不得下之情则乱。何以知其然也？上之为政得下之情，则是明民于9善非也。苟若#10明于民之善非也，则得善人而赏之，得暴人而罚之也。善人赏而暴人罚，则国必治。上之为政也，不得下之情，则是不明于民之善非也。若苟不明于民之善非，则是不得善人而赏之，不得暴人而罚之。善人不赏而暴人不罚，为政若此，国众必乱。故赏不得下之情，而不可不察者也。\u003cbr/\u003e\u003cbr/\u003e     然计得下之情将奈何可？故子墨子曰：唯能以尚同一义为政，然后可矣。何以知尚同一义之可而为政于天下也？然胡不审稽古之治为政之说乎？古者天之始生民未有正长也，百姓为人。若苟百姓为人，是一人一义，十人十义，百人百义，千人千义，逮至人之众不可胜计也，则其所谓义者亦不可胜计。此皆是其义而非人之义，是以厚者有阙而荡者有争。是故天下之欲同一天下之义也，是故选择贤者，立为天子。天子以其知力为未足独治天下，是以选择其次，立为三公。三公又以其知力为未足独左右天子也，是以分国建诸侯。诸侯又以其知力为未足独治其四境之内也，是以选择其次，立为卿之宰。卿之宰又以其知力为未足独左右其君也，是以选择其次，立而为乡长家君。是故古者天子之立三公，诸侯、卿之宰、乡长家君，非特富贵游佚而择之也，将使助治乱刑政也。故古者建国设都，乃立后王君公，奉以卿士师长，此非欲用说也，唯辩而使助治天助明也。\u003cbr/\u003e\u003cbr/\u003e     今此何为人上而不能治其下，为人下而不能事其上？则是上下相贱#11也。何故以然？则义不同也。若苟义不同者有党，上以若人为善，将毁#12之，若人唯使得上之赏，而辟百姓之毁，是以为善者必未可使劝，见有赏也，上以若人为暴，将罚之，若人唯使得上之罚，而怀百姓之誉。是以为暴者，必未可使沮，见有罚也。故计上之赏誉，不足以劝善，计其毁罚，不足以沮暴。此何故以然#13？则欲同一天下之义，将奈何可？故子墨子言曰：然胡不赏使家君试用家君发宪布令其家，曰：若见爱利家者必以告，若见恶贼家者亦必以告。若见爱利家以告，亦犹爱利家者也，上得且赏之，众闻则誉之。若见恶贼家不以告，亦犹恶贼家者也，上得且罚之，众闻则非之。是以祸#14若家之人，皆欲得其长上之赏誉，辟其毁罚。是以善言之#15，家君得善人而赏之，得暴人而罚之。善人之赏，而暴人之罚、则家必治矣。然·计若家之所以治者，何也？唯以尚同一义为政故也。\u003cbr/\u003e\u003cbr/\u003e     家既已治，国之道尽此已邪，则未也。天下#16为家数也甚多，此皆是其家而非人之家，是以厚者有乱，而薄者有争。故又使家君总其家之#17，以尚同于国君。国君亦为发宪布令于国之众，曰：若见爱利国者必以告，若见恶贼国者亦必以告。若见爱利国以告者，亦犹爱利国者也。上得且赏之，众闻则誉之。若见恶贼国不以告者，亦犹恶贼国者也。上得且罚之，众闻则非之。是以祸#18若国之人，皆欲得其长上之赏誉，避其毁罚。是以民见善者言之，见不善者言之；国君得善人而赏之，得暴人而罚之。善人赏而暴人罚，则国必治矣。然计若国之所以治者，何也？唯能以尚同一义为政故也。\u003cbr/\u003e\u003cbr/\u003e     国既已治矣，天下之道，尽此已邪，则未也。天下之为国数也甚多，此皆是#19国，而非人之国。是以厚者有战，而薄者有争。故又使国君选其国之义，以义#20尚同于天子，天子亦为发宪布令于天下之众。曰：若见爱利天下者，必以告；若见恶贼天下者，亦以告。若见爱利天下以告者，亦犹爱利天下者也。上得则赏之，众闻则誉之。若见恶贼天下不以告者，亦犹恶贼天下者也。上得且罚之，众闻则非之。是以祸#21天下之人，皆欲得其长上之赏誉，避其毁罚。是以见善不善者告之。天子得善人而赏之，得暴人而罚之。善人赏而暴人罚之，天下必治矣。然计天下之所以治者，何也？唯而以尚同一义为政故也。天下既已治，天子又总天下之义，以尚同于天。故当尚同之为说也，尚同#22之天子，可以治天下矣。中用之诸侯，可而治其国矣。小用之家君，可用而治其家矣。是故大用之治天下不窕，小用之治一国一家而不横者，若道之谓也。故曰：治天下之国若治一家，使天下之民若使一夫。意独子墨子有此，而先王无此其有邪？则亦然也。圣王皆以尚同为政，故天下治。何以知其然也？于先王之书也，《大誓》之言然，曰：小人见奸巧，乃闻不言也，发罪钧。此言见淫辟不以告者，其罪亦犹淫辟者也。\u003cbr/\u003e\u003cbr/\u003e     故古之圣王治天下也，其所差论以自左右羽翼者皆良，外为之人，助之视听者众。故与人谋事，先人得之；与人举事，先人成之；州先之#23誉令问#24，先人发之。唯信身而从事，故利若此。古者有语焉，曰：一目视也，不若二目之视也；一耳之听也，不若二耳之听也；一手之操也，不若二手强也。夫唯能信身而从事，故利若此。是故古之圣王之治天下也，千里之外有贤人焉，其乡里之人皆未之均闻见也，圣王得而赏之。千里之内有暴人焉，其乡里未之均见也，圣王得而罚之。故唯毋以圣王为聪耳明目与，岂能一视而通见千里之外哉？一听而通闻千里之外哉？圣王不往而视也，不就而听也。然而使天下之为寇乱盗贼者周流天下无所重足者，何也？其以尚同为政善也。\u003cbr/\u003e\u003cbr/\u003e     是故子墨子曰：凡使民尚同者，爱民不疾，民无可使。日：必疾爱而使之，致信而持之。富贵以道其前，明罚以率其后。为政若此，唯欲毋与我同，将不可得也。\u003cbr/\u003e\u003cbr/\u003e     是以子墨子日：今天下王公大人士君子，中情将欲为仁义，求为士#25，上欲中圣之道，下欲中国家百姓之利，故当上同之说而不#26察，尚同为政之本而治要也。\u003cbr/\u003e\u003cbr/\u003e     注释：\u003cbr/\u003e\u003cbr/\u003e     #1《闲诂》、《校注》『是也』作『也是』，『是』字属下句读，然也。\u003cbr/\u003e\u003cbr/\u003e     #2《闲诂》云：『所』下据下文当有『以』字。\u003cbr/\u003e\u003cbr/\u003e     #3『其』上《闲诂》、《校注》据王念孙说补『乡长治一三字。\u003cbr/\u003e\u003cbr/\u003e     #4『子』一本作『下』。\u003cbr/\u003e\u003cbr/\u003e     #5此下至『天下之正长犹未废乎天下也』有错简。《闲诂》、《校注》校作：『是故上者天鬼有厚乎其为政长也，下者万民有便利乎其为政长也。天鬼之所深厚，而强从事焉，则天鬼之福可得也。万民之所便利，而能强从事焉，则万民之亲可得也。其为政若此，是以谋事得，举事成，入守固，出诛胜。日：何故之以也？日：唯而以尚同为政者也。故古者圣王之为政若此。今天下之人日：方今之时，天下之正长犹未废乎天下也』。\u003cbr/\u003e\u003cbr/\u003e     #6毕沅云『事』下当据后文增『得』字。\u003cbr/\u003e\u003cbr/\u003e     #7『以』为『吕』之误。\u003cbr/\u003e\u003cbr/\u003e     #8『文』字《闲诂》、《校注》校作『反』，是也。\u003cbr/\u003e\u003cbr/\u003e     #9『民于』《闲诂》、《校注》校作『于民』，是也。\u003cbr/\u003e\u003cbr/\u003e     #10『苟若』《闲诂》、《校注》改为『若苟』，是也。\u003cbr/\u003e\u003cbr/\u003e     #11『贱』王念孙校作『贼』，是也。\u003cbr/\u003e\u003cbr/\u003e     #12『毁』一本作『赏』，近是。\u003cbr/\u003e\u003cbr/\u003e     #13『然』下王念孙补r则义不同也然』六字。\u003cbr/\u003e\u003cbr/\u003e     #14毕沅云：『祸』一本作『褊』。\u003cbr/\u003e\u003cbr/\u003e     #15『之』下毕沅据他本补『不善言之』四字。\u003cbr/\u003e\u003cbr/\u003e     #16『天下』《闲诂》校作『国之』。\u003cbr/\u003e\u003cbr/\u003e     #17『之骗下毕沅据他本补『义』字。\u003cbr/\u003e\u003cbr/\u003e     #18『祸』《闲诂》作『褊』。\u003cbr/\u003e\u003cbr/\u003e     #19『是』下毕沅据他本补『其』字。\u003cbr/\u003e\u003cbr/\u003e     #20毕沅云『义』字衍。\u003cbr/\u003e\u003cbr/\u003e     #21『祸』《闲诂》作『褊』。\u003cbr/\u003e\u003cbr/\u003e     #22『同』毕沅校作州用』。\u003cbr/\u003e\u003cbr/\u003e     #23『先之』毕沅据他本校作『光』。\u003cbr/\u003e\u003cbr/\u003e     #24『问』《闲诂》校作『闻』。\u003cbr/\u003e\u003cbr/\u003e     #25『士』上王念孙据各篇补『上』字。\u003cbr/\u003e\u003cbr/\u003e     #26『不』下毕沅补『可』字。","cnt":0,"sort":6628937,"author":"墨翟","prev":"6628936.html","next":"6628938.html","book_title":"墨子","updateTimeFmt":"2024-03-28 17:25:34","category":"都市小说"}