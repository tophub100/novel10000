{"id":0,"code":"6628952.html","title":"第21章","latest_chapter_name":"正文 第30章","xiao_shuo_code":"9209","content":"\u003cbr/\u003e\u003cbr/\u003e    子墨子游荆耕柱子于楚，二三子过之，食之三升，客之不厚。二二#29子复于子墨子曰：耕柱子处楚无益矣。二三子过之，食之三升，客之不厚。子墨子曰：未可智也。毋几何而遗十金于子墨子，曰：后生不敢死，有十金于此，愿夫子之用也。子墨子曰：果未可智也。\u003cbr/\u003e\u003cbr/\u003e     巫马子谓子墨子#30之为义也，人不见而耶，鬼不见而富，而子为之。有狂疾。子墨子曰：今使子有二臣于此，其一人者见子从事，不见子则不从事；其一人者见子亦从事，不见子亦从事，子谁贵于此二人？巫马子曰：我贵其见我亦从事，不见我亦从事者。子墨子曰：然则是子亦贵有狂疾也。\u003cbr/\u003e\u003cbr/\u003e     子夏之徒问于子墨子曰：君子有国乎？子墨子曰：君子无国。子夏之徒曰：狗稀#31犹有国，恶有士而无阙矣？子墨子曰：伤矣哉。言则称于汤文，行则譬于狗稀，伤矣哉。\u003cbr/\u003e\u003cbr/\u003e     巫马子谓子墨子曰：舍今之人而誉大#32王，是誉槁骨也。譬若匠人然，智槁木也，而不智生木。子墨子曰：天下之所以生者，以大王之道教也。今誉大王，是誉天下之所以生也。可誉而不誉，仁#33也。子墨子曰：和氏之璧，隋侯之珠，三棘六异，此诸侯之所谓良宝也。可以富国家，众人民，治刑政，安社稷乎？曰：不可。所为贵良宝者，为其可以利也。而和氏之璧、隋侯之珠、三棘六异不可以利人，是非天下之良宝也。今用义为政于国家，人民必众，刑政必治，社稷必安。所为贵良宝者，可以利民也，而义可以利人，故曰，义，天下之良宝也。\u003cbr/\u003e\u003cbr/\u003e     叶公子高问政于仲尼曰：善为政者若之何？仲尼对曰：善为政者，远者近之，而旧者新之。子墨子闻之曰：叶公子高未得其问也，仲尼亦未得其所以对也。叶公子高岂不知善为政者之远者近也，而旧者新是哉？问所以为之若之何也。不以人之所不智告人，所以#34智告之，故叶公子高未得其问也，仲尼亦未得其所以对也。子墨子谓鲁阳文君曰：大国之攻小国，譬犹童子之为马也。童子之为马，足用而劳。今大国之攻小国也，攻者农夫不得耕，妇人不得织，以守为事；攻人者乱亦农夫不得耕，妇人不得织，以攻为事。故大国之攻小国也，譬犹童子之为马也。子墨子曰：言足以复行者，常之；足以举行者，勿常。不足以举行而常之，是荡口也。\u003cbr/\u003e\u003cbr/\u003e     子墨子使管黔澈游高石子于卫，卫君致禄甚厚，设之于乡。高石子三朝必尽言，而言无行者。去而之齐，见子墨子曰：卫君以夫子之故，致禄甚厚，设我于乡。石三朝必尽言，而言无行，是以去之也。卫君无乃以石为狂乎？子墨子曰：去之苟道，受狂何伤。古者周公旦非关叔，辞三公束处于商盖，人皆谓之狂。后世称其德，扬其名，至今不息。且翟闻之：为义非避毁誉就#35，去之道苟，受狂何伤。高石子曰：石去之，焉敢不道也。昔者夫子有言曰：天下无道，仁士不处厚焉。今卫君无道，而贪其禄爵，则是我为苟陷人长也。子墨子说，而召子禽子曰：姑听此乎。夫倍义而乡禄者，我常闻之矣。倍禄而乡义者，于高石子焉见之也。\u003cbr/\u003e\u003cbr/\u003e     子墨子曰：世俗之君子，贫而谓之富，则怒，无义而谓之有义，则喜。岂不悖哉。\u003cbr/\u003e\u003cbr/\u003e     公孟子曰：先人有则三而已矣。子墨子曰：孰先人而曰有则三而己矣？子未智人之先有。\u003cbr/\u003e\u003cbr/\u003e     后生有反子墨子而反者，我岂有罪哉？吾反后。子墨子曰：是犹三军北，失后之人求赏也。\u003cbr/\u003e\u003cbr/\u003e     公孟子曰：君子不作，术而已。子墨子曰：不然，人之其不君子者，古之善者不诛，今也善者不作。其次不君子者，古之善者不遂，己有善则作之，欲善之自己出也。今诛而不作，是无所异于不好遂而作者矣。吾以为古之善者则诛之，今之善者则作之，欲善之益多也。\u003cbr/\u003e\u003cbr/\u003e     巫马子谓子墨子曰：我与子异，我不能兼爱。我爱邹人于越人，爱鲁人于邹人，爱我乡人于鲁人，爱我家人于乡人，爱我亲于我家人，爱我身于吾亲，以为近我也。击我则疾，击彼则不疾于我，我何故疾者之不拂，而疾不#36者之拂？故有我有杀彼以我，无杀我以利。子墨子曰：子之义将匿耶，意将以告人乎？巫马子曰：我何故匿我义？吾将以告人。子墨子曰：然则，一人说子，一人欲杀子以利己；十人说子，十人欲杀子以利己；天下说子，天下欲杀子以利己。一人不说子，一人欲杀子，以子为施不祥言者也；十人不说子，十人欲杀子，以子为施不祥言者也；天下不说子，天下欲杀子，以子为施不祥言者也。说子亦欲杀子，不说子亦欲杀子，是所谓经者口也，杀常之身者也。子墨子曰：子之言恶利也？若无所利而不言，是荡口也。\u003cbr/\u003e\u003cbr/\u003e     子墨子谓鲁阳文君曰：今有一人于此，羊牛翰牺，维人但割而和之，食之#37胜食也。见人之生#38饼，则还然窃之，曰：舍余食。不知日月安不足乎，其有窃疾乎？鲁阳文君曰：有窃疾也。子墨子曰：楚三意#39之田，旷芜而不可胜辟，评灵数千，不可胜，见宋郑之问邑，则还然窃之，此与彼异乎？鲁阳文君曰：是犹彼也，实有窃疾也。\u003cbr/\u003e\u003cbr/\u003e     子墨子曰：季孙绍与孟伯常治鲁国之政，不能相信，而祝于禁社#40；曰：苟使我和。是犹会其目，而视#41于禁社也，苟使我皆视。岂不缪哉。\u003cbr/\u003e\u003cbr/\u003e     子墨子谓骆滑骛曰：我闻子好勇。骆滑骛曰：然，我闻其乡有勇士焉，吾必从而杀之。子墨子曰：天下莫不欲与其所好，度其所恶。今子闻其乡有勇士焉，必从而杀之，是非好勇也，是恶勇也。\u003cbr/\u003e\u003cbr/\u003e     注释：\u003cbr/\u003e\u003cbr/\u003e     #1『瞳』《闲诂》校作『擘』，即婉字。\u003cbr/\u003e\u003cbr/\u003e     #2《闲诂》云『非欲之』三字当删。\u003cbr/\u003e\u003cbr/\u003e     #3毕沅云：『也人』二字倒。\u003cbr/\u003e\u003cbr/\u003e     #4王引之云，一虑获之利』当重。\u003cbr/\u003e\u003cbr/\u003e     #5『特』《闲诂》作『持』。\u003cbr/\u003e\u003cbr/\u003e     #6《闲诂》无『于』字。\u003cbr/\u003e\u003cbr/\u003e     #7王引之云：『同，其所以然不必同』应为『其然也同，其所以然不必同。』\u003cbr/\u003e\u003cbr/\u003e     #8『有』下王引之据下文补『所』字。\u003cbr/\u003e\u003cbr/\u003e     #9王引之云：两『害』字俱为『周』字之误。\u003cbr/\u003e\u003cbr/\u003e     #10王引之云：『视』当作『亲』。\u003cbr/\u003e\u003cbr/\u003e     #11『故也』王引之据下文校作『也故』。\u003cbr/\u003e\u003cbr/\u003e     #12『杀』毕沅校作『然』。\u003cbr/\u003e\u003cbr/\u003e     #13『同』下毕沅据上文补『类』字。\u003cbr/\u003e\u003cbr/\u003e     #14『然』上王念孙补『不』字。\u003cbr/\u003e\u003cbr/\u003e     #15俞曲园云：『失』为衍字。\u003cbr/\u003e\u003cbr/\u003e     #16王引之云：『待』前当有『不』字。\u003cbr/\u003e\u003cbr/\u003e     #17王引之云：『后』下当有『为』字。\u003cbr/\u003e\u003cbr/\u003e     #18王引之云：此五字为衍文。\u003cbr/\u003e\u003cbr/\u003e     #19王引之云：『祭』下脱『人』字。\u003cbr/\u003e\u003cbr/\u003e     #20此四字王引之云为衍文。\u003cbr/\u003e\u003cbr/\u003e     #21『自』毕沅以意校作『白』。\u003cbr/\u003e\u003cbr/\u003e     #22『我』毕沅据《艺文类聚》、《太平御览》校作『子』。\u003cbr/\u003e\u003cbr/\u003e     #23毕沅云：『子』上脱『子墨』二字。\u003cbr/\u003e\u003cbr/\u003e     #24《闲诂》据《玉海》于『卜』前增补『雉乙一两字。\u003cbr/\u003e\u003cbr/\u003e     #25毕沅云：『人』当为『又』，其前脱『乙』字。\u003cbr/\u003e\u003cbr/\u003e     #26『谏』王引之校作『谋』。\u003cbr/\u003e\u003cbr/\u003e     #27毕沅云：『此于』二字倒。\u003cbr/\u003e\u003cbr/\u003e     #28毕沅云：『子』下脱『墨子』二字。\u003cbr/\u003e\u003cbr/\u003e     #29『二』《闲诂》作『三』，是也。\u003cbr/\u003e\u003cbr/\u003e     #30王念孙云：『子墨子』下脱『日子』两字。\u003cbr/\u003e\u003cbr/\u003e     #31『稀』《闲诂》作『稀』，下同。\u003cbr/\u003e\u003cbr/\u003e     #32『大』《闲诂》作『先』，下同。\u003cbr/\u003e\u003cbr/\u003e     #33毕沅云：『仁』前脱『非』字。\u003cbr/\u003e\u003cbr/\u003e     #34毕沅云：『所以』二字倒。\u003cbr/\u003e\u003cbr/\u003e     #35毕沅云：『誉就』二字倒。\u003cbr/\u003e\u003cbr/\u003e     #36毕沅云：『疾不』二字倒。\u003cbr/\u003e\u003cbr/\u003e     #37『之』下毕沅据《太平御览》增『不可』二字。\u003cbr/\u003e\u003cbr/\u003e     #38『生』《闲诂》作『作』。\u003cbr/\u003e\u003cbr/\u003e     #39『三意』毕沅据《太平御览》改为『四竟』。\u003cbr/\u003e\u003cbr/\u003e     #40王念孙云：『禁社』当为『丛社』，下同。\u003cbr/\u003e\u003cbr/\u003e     #41『视』《闲诂》作『祝』，是也。","cnt":0,"sort":6628952,"author":"墨翟","prev":"6628951.html","next":"6628953.html","book_title":"墨子","updateTimeFmt":"2024-03-28 17:25:34","category":"都市小说"}