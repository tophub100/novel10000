{"id":0,"code":"6628953.html","title":"第22章","latest_chapter_name":"正文 第30章","xiao_shuo_code":"9209","content":"\u003cbr/\u003e\u003cbr/\u003e    贵义\u003cbr/\u003e\u003cbr/\u003e     子墨子曰：万事莫贵于义。今谓人曰：予子冠履，而断子之手足，子为之乎？必不为，何故？则冠履不若手足之贵也。又曰：予子天下而杀子之身，子为之乎？二必不为，何故？则天下不若身之贵也。争一言以相杀，是贵义于其身也。故曰，万事莫贵于义也。\u003cbr/\u003e\u003cbr/\u003e     子墨子自鲁齐即#1；过故人，谓子墨子曰：今天下莫为义，子独自苦而为义，子不若已。子墨子曰：今有人于此，有子十人，一人耕而九人处，则耕者不可以不益急矣。何故？则食者众，而耕者寡也。今天下莫为义，则子如劝我者也，何故止我？子墨子南游于楚，见楚献惠王，献惠王以老辞，使穆贺见子墨子。子墨子说穆贺，穆贺大说，谓子墨子曰：子之言则成善矣。而君王，天下之大王也，毋乃曰贱人之所为，而不用乎？子墨子曰：唯其可行。譬若药然，草之本，天子食之以顺其疾，岂日一草之本而不食哉？今农夫入其税于大人，大人为酒醴乐盛以祭上帝鬼神，岂曰贱人之所为而不享哉？故虽贱人也，上比之农，下比之药，曾不若一草之本乎？且主君亦尝闻汤之说乎？昔者，汤将往见伊尹，令彭氏之子御。彭氏之子半道而问曰：君将何之？汤曰：将往见伊尹。彭氏之子曰：伊尹，天下之贱人也。君若#2欲见之，亦令召问焉，彼受赐矣。汤曰：非女所知也。今有药此，食之则耳加聪，目加明，则吾必说而强食之。今夫伊尹之于我国也，譬之良医善药也。而子不欲我见伊尹，是子不欲吾善也。因下彭氏之子，不使御。彼苟然，然后可也。\u003cbr/\u003e\u003cbr/\u003e     子墨子曰：凡言凡动，利于天鬼百姓者为之；凡言凡动，害于天鬼百姓者舍之；凡言凡动，合于三代圣王尧舜禹汤文武者为之；凡言凡动，合于三代暴王桀纣幽厉者舍之。\u003cbr/\u003e\u003cbr/\u003e     子墨子曰：古闷足以迁行者，常之；不足以迁行者，勿常。以迁行而常之#3，是荡口也。\u003cbr/\u003e\u003cbr/\u003e     子墨子曰：必去六辟。嘿则思，言则诲，动则事，使者三#4代御，必为圣人。必去喜，去怒，去乐，去悲，去爱，而用仁义。手足口鼻耳，从事于义，必为圣人。\u003cbr/\u003e\u003cbr/\u003e     子墨子谓二三子曰：为义而不能，必无排其道。譬若匠人之断而不能，无排其绳。\u003cbr/\u003e\u003cbr/\u003e     子墨子曰：世之君子，使之为一免#5之宰，不能则辞之；使为一国之相，不能而为之。岂不悖哉。\u003cbr/\u003e\u003cbr/\u003e     子墨子曰：今瞽曰：钜者白也，黔者墨#6也。虽明目者无以易之。兼白黑，使瞽取焉，不能知也。故我日瞽不知白墨者，非以其名也，以其取也。今天下之君子之名仁也，虽禹汤无以易之。兼仁与不仁，而使天下之君子取焉，不能知也。故我曰天下之君子不知仁者，非以其名也，亦以其取也。\u003cbr/\u003e\u003cbr/\u003e     子墨子曰：今事#7之用身，不若商人之用一布之慎也。商人用一布布，不敢继苟而条焉，必择良者。今士之用身则不然，意之所欲则为之，厚者入刑罚，薄者被毁丑，则士之用身不若商人之用一布之慎也。子墨子曰：世之君子欲其义之成，而助之修其身则愠，是犹欲其墙之成，而人助之筑则愠也，岂不悖哉。\u003cbr/\u003e\u003cbr/\u003e     子墨子曰：古之圣王，欲传其道于后世，是故书之竹帛，镂之金石，传遗后世子孙，欲后世子孙法之也。今闻先王之遗而不为，是废先王之传也。子墨子南游使卫，关中载书甚多，弦唐子见而怪之，曰：吾夫子教公尚过曰：揣曲直而已。今夫子载书甚多，何有也？子墨子曰：昔者周公旦朝读书百篇，夕见漆十士。故周公旦佐相天子，其修至于今。翟上无君上之事，下无耕农之难，吾安敢废此？翟闻之：同归之物，信有误者。然而民听不钧，是以书多也。今若过之心者，数逆于精微，同归之物，既已知其要矣，是以不教以书也。而子何怪焉？\u003cbr/\u003e\u003cbr/\u003e     子墨子谓公良桓子曰：卫，小国也，处于齐、晋之间，犹贫家之处于富家之问也。贫家而学富家之衣食多用，则速亡必矣。今简子之家，饰车数百乘，马食菽粟者数百匹，妇人衣文绣者数百人，吾取饰车、食马之费，与绣衣之财以畜士，必千人有余。若有患难，则使百人处于前，数百于后，与妇人数百人处前后，孰安？吾以为不若畜士之安也。\u003cbr/\u003e\u003cbr/\u003e     子墨子仕于#8卫，所仕者至而反。子墨子曰：何故反？对曰：与我言而不当。曰待女以千盆。授我五百盆，故去之也。子墨子曰：授子过千盆，则子去之乎？对曰：不去。子墨子曰：然则，非为其不审也，为其寡也。\u003cbr/\u003e\u003cbr/\u003e     子墨子曰：世俗之君子，视义士不若负粟者。今有人于此，负粟息于路侧，欲起而不能，君子见之，无长少贵贱，必起之。何故也？日义也。今为义也#9君子，奉承先王之道以语之，纵不说而行，又从而非毁之。则是世俗之君子之视义士也，不若视负粟者之#10。\u003cbr/\u003e\u003cbr/\u003e     子墨子曰：商人之四方，市贾信徙，虽有关梁之难，盗贼之危，必为之。今士坐而言义，无关梁之难，盗贼之危，此为信徙，不可胜计，然而不为。财#11士之计利不若商人之察也。子墨子北之齐，遇日者。日者曰：帝以今日杀黑龙于北方，而先生之色黑，不可以北。子墨子不听，遂北，而反为#12。日者曰：我谓先生不可以北。子墨子曰：南之人不得北，北之人不得南，其色有黑者，有白者，何故皆不遂也？且帝以甲乙杀青龙于束方，以丙丁杀赤龙于南方，以庚辛杀白龙于西方，以壬癸杀黑龙于北方，若用子之言，则是禁下行者也。是围心而虚天下也，子之言不可用也。\u003cbr/\u003e\u003cbr/\u003e     子墨子曰：吾言足用矣，舍言革思者，是犹舍获而据粟也。以其言非吾言者，是犹以卵投石也，尽天下之卵，其石犹是也，不可毁也。\u003cbr/\u003e\u003cbr/\u003e     公孟\u003cbr/\u003e\u003cbr/\u003e     公孟子谓子墨子曰：君子共己以待，问焉则言，不问焉则止。譬若钟然，扣则呜，不扣则不呜。子墨子曰：是言有三物焉，子乃今知其一身也，又未知其所谓也。若大人行淫暴于国家，进而谏，则谓之不逊，因左右而献谏，则谓之言议。此君子之所疑惑也。若大人为政，将园于国家之难，譬若机之将发也然，君子之必以谏，然而大人之利，若此者，虽不扣必呜者也。若大人举不义之异行，虽得大巧之经，可行于军旅之事，欲攻伐无罪之国，有之也，君得之，则必用之矣。以广辟土地，着税伪材，出必见辱，所攻者不利，而攻者亦不利，是两不利也。若此者，虽不扣必呜者也。且子曰：君子共己待，问焉则言，不问焉则止，譬若钟然，扣则呜，不扣则不呜。今未有扣，子而言，是子之谓不扣而呜邪？是子之所谓非君子邪？公孟子谓子墨子曰：实为善人，孰不知？譬若良玉，处而不出有余精#13。譬若美女，处而不出，人争求之。行而自街，人莫知取也。今子褊从人而说之，何其劳也？子墨子曰：今夫世乱，求美女者众，美女虽不出，人多求之；今求善者寡，不强说人，人莫之知也。且有二生，于此善星#14。一行为人筮者，与处而不出者，其精孰多？公孟子曰：行为人筮者其精多。子墨子曰：仁义钧。行说人者，其功善亦多，何故不行说人也。\u003cbr/\u003e\u003cbr/\u003e     公孟子义#15章甫，播忽#16，儒服，而以见子墨子曰：君子服然后行乎？其行然后服乎？子墨子曰：行不在服。公孟子曰：何以知其然也？子墨子曰：昔者，齐桓公高冠博带，金剑木盾，以治其国，其国治。昔者，晋文公大布之衣，祥羊之裘，韦以带剑，以治其国，其国治。昔者，楚庄王鲜冠组缨，绦衣传袍，以治其国，其国治。昔者，越王句践剪发文身，以治其国，其国治。此四君者，其服不同，其行犹一也。翟以是知行之不在服也。公孟子曰：善。吾闻之曰：宿善者不祥，请舍忽，易章甫，复见夫子可乎？子墨子曰：请因以相见也。若不将舍忽、易章甫，而后相见，然则行果在服也。\u003cbr/\u003e\u003cbr/\u003e     公孟子曰：君子必古言服，然后仁。子墨子曰：昔者，商王纣，卿士费仲，为天下之暴人，箕子、微子为天下之圣人，此同言而或仁不仁也。周公旦为天下之圣人，关叔为天下之暴人，此同服或仁或不仁。然则不在古服与古言矣。且子法周而未法夏也，子之古非古也。","cnt":0,"sort":6628953,"author":"墨翟","prev":"6628952.html","next":"6628954.html","book_title":"墨子","updateTimeFmt":"2024-03-28 17:25:34","category":"都市小说"}