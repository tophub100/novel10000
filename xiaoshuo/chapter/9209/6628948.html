{"id":0,"code":"6628948.html","title":"第17章","latest_chapter_name":"正文 第30章","xiao_shuo_code":"9209","content":"\u003cbr/\u003e\u003cbr/\u003e    昔者暴王作之，穷卫之，此皆疑众迟朴，先圣王之患之也，固在前矣。是以书之竹帛，镂之金石，琢之盘盂，传遗后世子孙。曰：何书焉存？禹之总德有之。曰：允不着惟天，民不而葆。既防凶心，天加之咎。不慎厥德，天命焉葆？《仲虺之告》曰：我闻有夏人娇天命于下，帝式是增，用爽厥师。彼用无为有，故，谓娇。若有而谓有，夫岂谓矫哉。昔者桀执有命而行，汤为《仲虺之告》以非之。太誓之言也，于去发曰：恶乎君子，天有显德，其行甚章。为监不远，在彼殷王。谓人有命，谓敬不可行，谓祭无益，谓暴无伤。上帝不常，九有以亡，上帝不顺，祝降其丧。惟我有周，受之大帝。昔者纣执有命而行，武王为《太誓》《去发》以非之。曰：子胡不尚考之乎商周虞夏之记，从《十简》之篇以尚，皆无之，将何若者也？\u003cbr/\u003e\u003cbr/\u003e     是故，子墨子曰：今天下之君子之为文学、出言谈也，非将勤劳其惟舌，而利其唇眠也，中实将欲为其国家邑里万民刑政者也。今也王公大人之所以早朝晏退，听狱治政，终朝均分而不敢息怠倦者，何也？曰：彼以为强必治，不强必乱，强必宁，不强必危，故，不敢息倦。今也卿大夫之所以竭股肱之力，婵其思虑之知，内治官府，外敛关市、山林、泽梁之利，以实官府，而不敢息倦者，何也？曰：彼以为强必贵，不强必贱，强必荣，不强必辱，故，不敢息倦。今也农夫之所以蚤出暮入，强乎耕稼树艺，多聚升#16粟，而不敢息倦者，何也？曰：彼以为强必富，不强必贫，强必饱，不强必饥，故，不敢息倦。今也妇人之所夙兴夜寐，强乎纺绩识细，多治麻统葛绪，捆布縿，而不敢息倦者，何也？曰：彼以为强必富，不强必贫，强必煖，不强必寒，故，不敢怠倦。今虽毋在乎王公大人，费若信有命而致行之，则必息乎听狱治政矣。卿大夫必息乎治官府矣。农夫必息乎耕稼树艺矣。妇人必怠乎纺绩识红矣。王公大夫息乎听狱治政，卿大夫息乎治官府，则我以为天下必乱矣。农夫息乎耕稼树艺，妇人息乎纺绩织红，则我以为天下衣食之财将必不足矣。若以为政乎天下，上以事天鬼，天鬼不使；下以待养百姓，百姓不利，必离散不可得用也。是以入守则不固，出诛则不胜。故，虽昔者三代暴王桀纣幽厉之所以共纭其国家，倾覆其社稷者，此也。\u003cbr/\u003e\u003cbr/\u003e     是故，子墨子言曰：今天下之士君子，中实将欲求兴天下之利，除天下之害，当若有命者言也#17。曰：命者，暴王所作，穷人所术，非仁者之言也。今之为仁义者，将不可不察而强非者此也。\u003cbr/\u003e\u003cbr/\u003e     非儒下\u003cbr/\u003e\u003cbr/\u003e     儒者曰：亲亲有术，尊贤有等。言亲疏尊卑之异也。其礼曰：丧父母三年，其#18后#19子三年，伯父、叔父、弟兄、庶子其，戚族人五月。若以亲疏为岁月之数，则亲者多而疏者少矣，是妻、后子与父同也。若以尊卑为岁月数，则是尊其妻子与父母同，而亲伯父、宗兄而卑子也。逆孰大焉？其亲死，列户#20弗#21，登屋窥井，挑鼠穴，探涤器，而求其人焉。以为实在，则态愚甚矣。如其亡也，必求焉，伪亦大矣。\u003cbr/\u003e\u003cbr/\u003e     取妻身迎，只惴为仆，秉辔授绥，如仰严亲。昏礼威仪，如承祭祀。颠覆上下，悖逆父母，下则妻子，妻子上侵。事亲若此，可谓孝乎？传#22 者迎妻：妻之奉祭一祀，子将守宗庙，故，重之。应之曰：此诬言也。其宗兄守其先宗庙数十年，死，丧之其，兄，弟之妻奉其先之祭祀，弗散。则丧妻子三年，必非以守奉祭祀也。夫忧妻子，以大负素，有曰：所以重亲也。为欲厚所至和#23 ，轻所至重，岂非大奸也哉？\u003cbr/\u003e\u003cbr/\u003e     有强执有命以说议曰：寿夭贫富，安危治乱，固有天命，不可损益。穷远赏罚，幸否有极，人之知力，不能为焉。群吏信之，则息于分职。庶人信之，则息于从事。不治则乱，农事缓则贫，贫且乱政之本。而儒者以为道教，是贱天下之人者也。且夫繁饰礼乐以淫人，久丧伪哀以馒亲，立命缓贫而高浩居，倍本弃事而安息彻。贪于饮食，惰于作务，陷于饥寒，危于冻馁，无以违之，是苦人气，亲一鼠藏，而纸羊视，贲免起。君子笑之，怒曰：散人，焉知良儒！夫夏乞麦禾，五谷既收，大丧是随，子姓皆从，得厌饮食，毕治数丧，足以至矣。因人之家翠，以为，恃人之野以为尊，富人有丧，乃大说喜，曰：此衣食之端也。\u003cbr/\u003e\u003cbr/\u003e     儒者曰：君子必服古言，然后仁。应之曰：所谓古之#24者，皆尝新矣，而古人#25服之、则#26君子也。然则必法#27非君子之服。言非君子之言，而后仁乎？\u003cbr/\u003e\u003cbr/\u003e     又曰：君子循而不作。应之曰：古者羿作弓，仔作甲，奚仲作车，巧垂作舟。然则今之鲍、函、车、匠皆君子也，而羿、仔、奚仲、巧垂皆小人邪？且其所循，人必或作之，然则其所循皆小人道也。\u003cbr/\u003e\u003cbr/\u003e     人#28曰：君子胜不逐奔，拚函弗射，强则助之胥车。应之曰：若皆仁人也，则无说而相与。仁人以其取舍是非之理相告，无故从有故也，弗知从有知也，无辞必服，见善必迁，何故相？若雨#29暴交争，其胜者欲不逐奔，换函弗射，施则助之胥车，虽尽能犹且不得为君子也。意暴残之国也，圣将为世除害，兴师诛罚，胜将因用传#30卫令士卒曰：毋逐奔，拚函勿射，施则助之胥车。暴乱之人也得活，天下害不除，是为群残父母而深贱世也，不义莫大焉。\u003cbr/\u003e\u003cbr/\u003e     又曰：吾子若钟，击之则呜，弗击不呜。应之曰：夫仁人事上竭忠，事亲得孝，务善则美，有过则谏，此为人臣之道也。今击之则呜，弗击不呜，隐知豫力，恬漠待问而后对，虽有君亲之大利，弗问不言。若将有大寇乱，盗贼将作，若机辟将发也。他人不知，己独知之，虽其君亲皆在，不问不言，是夫大乱之贼也。以是为人臣不忠，为子不孝，事兄不弟，交遇人不贞良。夫执后不言之朝，物见利使，己虽恐后言，君若言而未有利焉，则高拱下视，会噎为深，曰：惟其未之学也。用谁急，遗行远矣。\u003cbr/\u003e\u003cbr/\u003e     夫一道卫学业，仁义也。昔#31大以治人，小以任官，远施用#32偏，近以循身，不义不处，非理不行，务兴天下之利，曲直周旋，利则止，此君子之道也。以所闻孔丘之行，则本与此相反谬齐景公问晏子曰：孔子为人何如？晏子不对，公又复问，不对。景公曰：以孔丘语寡人者众矣，俱以贤人也。今寡人问之，而子不对，何也？晏子对曰：婴不肖，不足以知贤人。虽然，婴闻所谓贤人者，入人之国，必务合其君臣之亲，而弭其上下之怨。孔丘之刻，知白公之谋，而奉之以石乞，君身几灭，而白公戮。婴闻贤人得上不虚，得下不危，言听于君必利人，教行下必于上，是以言明而易知也，行易而从也#33，行义可明乎民，谋虑可通乎君臣。今孔丘深虑同谋以奉贼，劳思尽知以行邪，劝下乱上，教臣杀君，非贤人之行也。入人之国，而与人之贼，非义之类也。知人不忠，趣之为乱，非仁义之也。逃人而后谋，避人而后言，行义不可明于民，谋虑不可通于君，臣婴不知孔丘之有异于白公也，是以不对。景公曰：呜呼！．既寡人者众矣，非夫子，则吾终身不知孔丘之与白公同也。\u003cbr/\u003e\u003cbr/\u003e     孔丘之齐，见景公。景公说，欲封之以尼谿，以告晏子。晏子曰：不可。夫儒，浩居而自顺者也，不可以教下。好乐而淫人，不可使亲治。立命而息事，不可使守职。宗丧循哀，不可使慈民。机服勉容，不可使导众。孔丘盛容修饰以蛊世，弦歌鼓舞以聚徒，繁登降之礼以示仪，务趋翔之节以观众，儒#34学不可使议世，劳思不可#35，素寿不能尽其学，当年不能行其礼，积财不能赡其乐，繁饰邪术以营世君，盛为声乐以淫遇民，其道不可以期世，其学不可以导众。今君封之，以利齐俗，非所以导国先众。善#36。于是礼留其封，敬见而不问其道。孔丘乃志怒于景公与晏子，乃树鸦夷子及于田常之门，告南郭惠子以所欲为，归于鲁。有顷，闻齐将伐鲁，告子贡曰：赐乎！举大事于今之时矣。乃遣子贡之齐，因南郭惠子以见田常，劝之伐昊，以教高、国、鲍、晏，使毋得害田常之乱，劝越伐昊。三年之内，齐昊破国之难，伏尸以言卫数，孔丘之诛也。\u003cbr/\u003e\u003cbr/\u003e     孔丘为鲁司寇，舍公家而于#37季孙，季孙柑鲁君而走，季孙与邑人争门关，决植。\u003cbr/\u003e\u003cbr/\u003e     孔丘穷于蔡陈之问，华羹不糟，十日，子路为享豚，孔丘不问肉之所由来而食。号人衣，以酣酒，孔丘不问酒之所由来而饮。一辰公迎孔丘，席不端弗坐，割不正弗食。子路进，请曰：何其与陈蔡反也？孔丘曰：来，吾语女。曩与女为苟义#38。夫饥约则不辞妄取以活身，赢饱伪行以自饰，污邪诈伪，孰大于此？\u003cbr/\u003e\u003cbr/\u003e     孔丘与其门弟子闲坐，曰：夫舜见瞽叟然就#39，此时天下坡#40乎？周公旦非其人也邪？何为舍亦#41家室而托寓也？孔丘所行，心术所至也。其徒属弟子皆效孔丘，子贡、季路辅孔俚乎卫，阳虎乱乎齐，佛胖以中牟叛，求雕刑残，莫大焉。夫为弟子，后生其师，必修其言，法其行，力不足、知弗及而后已。今孔丘之行如此，儒士则可以疑矣。\u003cbr/\u003e\u003cbr/\u003e     注释：\u003cbr/\u003e\u003cbr/\u003e     #1『于』上毕沅据下文补『在』字。\u003cbr/\u003e\u003cbr/\u003e     #2『所』下毕沅据下文补『以』字。\u003cbr/\u003e\u003cbr/\u003e     #3『王』《闲诂》作『主一。\u003cbr/\u003e\u003cbr/\u003e     #4『持』《闲诂》改作『特』。\u003cbr/\u003e\u003cbr/\u003e     #5『昔』《闲诂》作『也』。\u003cbr/\u003e\u003cbr/\u003e     #6『降』上王念孙据下文补『下无以』三字。\u003cbr/\u003e\u003cbr/\u003e     #7这两句《闲诂》作『亦尝有闻命之声，见命之体者乎』。\u003cbr/\u003e\u003cbr/\u003e     #8『赏』上《闲诂》补『明』字。\u003cbr/\u003e\u003cbr/\u003e     #9卢绍弓云『故上有以规谏其君长，下有以教顺其百姓』十七字为衍文。\u003cbr/\u003e\u003cbr/\u003e     #10『一』字王念孙据下文删。\u003cbr/\u003e\u003cbr/\u003e     #11自二不顾』至此，《闲诂》移至下文『内沈于酒乐而』之下。\u003cbr/\u003e\u003cbr/\u003e     #12『罢』上毕沅据他本补『我』字。\u003cbr/\u003e\u003cbr/\u003e     #13『心』毕沅校作『必』。\u003cbr/\u003e\u003cbr/\u003e     #14『原』上毕沅锯他本补『有』字。\u003cbr/\u003e\u003cbr/\u003e     #15『天』《闲诂》作『夫』，是也。\u003cbr/\u003e\u003cbr/\u003e     #16『升』王念孙校作『叔』。\u003cbr/\u003e\u003cbr/\u003e     #17『当若有命者言也』《闲诂》据王念孙补为『当若有命者之言，不可不强非也。』\u003cbr/\u003e\u003cbr/\u003e     #18『其』王念孙云衍文。\u003cbr/\u003e\u003cbr/\u003e     #19『后』上毕沅据下文补『妻』字。\u003cbr/\u003e\u003cbr/\u003e     #20『户』《闲诂》作『尸』，是也。\u003cbr/\u003e\u003cbr/\u003e     #21『弗』下《闲诂》补『敛』字。\u003cbr/\u003e\u003cbr/\u003e     #22『传』毕沅据下文改作『儒』。\u003cbr/\u003e\u003cbr/\u003e     #23『和』毕沅以意改为『私』。\u003cbr/\u003e\u003cbr/\u003e     #24『之』下《闲诂》依王引之校增『言服』二字。\u003cbr/\u003e\u003cbr/\u003e     #25『人』下《闲诂》依王引之补『言之』二字。\u003cbr/\u003e\u003cbr/\u003e     #26『则』下《闲诂》依王引之补『非』字。\u003cbr/\u003e\u003cbr/\u003e     #27『法』《闲诂》据王引之校作『服』。\u003cbr/\u003e\u003cbr/\u003e     #28『人』毕沅以意改为『又』。\u003cbr/\u003e\u003cbr/\u003e     #29『雨』《闲诂》作『两』，是也。\u003cbr/\u003e\u003cbr/\u003e     #30『传』王念孙校作『儒』。\u003cbr/\u003e\u003cbr/\u003e     #31『昔』王念孙校作『皆』\u003cbr/\u003e\u003cbr/\u003e     #32『用』王念孙校作『周』。\u003cbr/\u003e\u003cbr/\u003e     #33『行易而从也』《闲诂》据王念孙校作『行明而易从也』。\u003cbr/\u003e\u003cbr/\u003e     #34『儒』毕沅校作一博』。\u003cbr/\u003e\u003cbr/\u003e     #35『可』下卢绍弓据《晏子》补『以补民』三字。\u003cbr/\u003e\u003cbr/\u003e     #36『善』上毕沅据《孔丛子》增『公日』二字。\u003cbr/\u003e\u003cbr/\u003e     #37『于』毕沅锯《孔丛子》校作『奉』。\u003cbr/\u003e\u003cbr/\u003e     #38『曩与女为苟义』毕沅锯《文选》增为『曩与女为苟生，今与女为苟义』。\u003cbr/\u003e\u003cbr/\u003e     #39『然就』《闲诂》校作『孰然』。\u003cbr/\u003e\u003cbr/\u003e     #40『坡』毕沅以意校作『圾』。\u003cbr/\u003e\u003cbr/\u003e     #41『亦』《闲诂》校作『亦』。『亦』古『其』字。","cnt":0,"sort":6628948,"author":"墨翟","prev":"6628947.html","next":"6628949.html","book_title":"墨子","updateTimeFmt":"2024-03-28 17:25:34","category":"都市小说"}