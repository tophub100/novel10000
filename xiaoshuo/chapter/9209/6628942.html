{"id":0,"code":"6628942.html","title":"第11章","latest_chapter_name":"正文 第30章","xiao_shuo_code":"9209","content":"\u003cbr/\u003e\u003cbr/\u003e    何以知其然也？今天下之士君子，将犹多皆疑惑厚葬久丧之为中是非利害也。故子墨子言曰：然则姑尝稽之。今虽毋法执厚葬久丧者言，以为事乎国家。此存乎王公大人有丧者，日棺椁必重，葬埋必厚，衣袁必多，文绣必繁，丘陇必巨。存乎正夫贱人死者，殆竭家室。焉诸侯死者，虚车府，然后金玉珠玑比乎身，印组节约，车马藏乎圹，又必多为屋幕、鼎鼓、绪挺、壶滥、戈剑、羽旎、齿革，寝而埋之。满意若殉从，曰：天子杀殉，众者数百，寡者数十。将军大夫杀殉，众者数十，寡者数人。处丧之法将奈何哉？曰：哭泣不秩声，翕绩絰垂涕，处倚庐，寝苦枕由。又相率强不食而为饥，薄衣而为寒，使面目陷阳，颜色薰黑，耳目不聪明，手足不劲强，不可用也。又曰：上士之操丧也，必扶而能起，杖而能行，以此共三年。若法若言，行若道，使王公大夫行此，则必不能蚤朝五官六府，辟草木，实仓凛。使农夫行此，则必不能蚤出夜入，耕稼树艺。使百工行此，则必不能修舟车，为器皿矣。使妇人行此，则必不能夙兴夜寐，纺绩织红。细计厚葬为多埋赋之财者也，计久丧为久禁从事者也。财以成者，扶而埋之。后得生者，而久禁之。以此求富，此譬犹禁耕而求获也，富之说无可得焉。是故以求富家而既已不可矣。\u003cbr/\u003e\u003cbr/\u003e     欲以众人民，意者可邪？其说又不可矣。今惟无以厚葬久丧者为政，君死丧之三年，父母死丧之三年，妻与后子死者，五皆丧之三年，然后伯父、叔父、兄弟、孽子其，族人五月、姑姊、甥舅皆有月数，则毁瘠必有制矣。使面目陷阳，颜色薰黑，耳目不聪明，手足不劲强，不可用也。又曰：上士操丧也，必扶而能起，杖而能行，以此共三年。若法若言，行若道，苟其饥约又若此矣。是故百姓冬不仞寒，夏不仞暑，作疾病死者不可胜计也。此其为败男女之交多矣，以此求众，譬犹使人负剑而求其寿也，众之说无可得焉。是故求以众人民而既以不可矣。\u003cbr/\u003e\u003cbr/\u003e     欲以治刑政，意者可乎？其说又不可矣。今惟无以厚葬久丧者为政，国家必贫，人民必寡，刑政必乱。若法若言，行若道，使为上者行此，则不能听治，使为下者行此，则不能从事。上不听治，刑政必乱，下不行#10从事，衣食之财必不足。若苟不足，为人弟者求其兄而不得，不弟弟必将怨其兄矣；为人子者求其亲而不得，不孝子必是怨其亲矣；为人臣者求之君而不得，不忠臣必且乱其上矣。是以僻淫邪行之民，出则无衣也，入则无食也，内续奚吾，并为淫暴，而不可胜禁也。是故盗贼众而治者寡。先#11众盗贼而寡治者，以此求治，譬犹使人三晨而毋负己也，治之说无可得焉。是故求以治刑政而既已不可矣。\u003cbr/\u003e\u003cbr/\u003e     欲以禁止大国之攻小国也，意者可邪？其说又不可矣。是故昔者圣王既没，天下失义，诸侯力征。南有楚越之王，而北有齐晋之君，此皆砥砺其卒伍，以攻伐并兼为政于天下。是故凡大国之所以不攻小国者，积委多，城郭修，上下调和，是故大国不耆攻者。无积委，城郭不修，上下不调和，是故大国者攻之。今惟毋以厚葬久丧者为政，国家必贫，人民必寡，刑政必乱。若苟贫，是无以为积委也。若苟寡，是城郭沟渠者寡也。若苟乱，是出战不克，入守不固。此求禁止大国之攻小国也，而既已不可矣。\u003cbr/\u003e\u003cbr/\u003e     欲以干上帝鬼神之福，意者可邪？其说又不可矣。今惟无以厚葬久丧者为政，国家必贫，人民必寡，刑政必乱。若苟贫，是弃盛酒醴不冷洁也。若苟寡，是事上帝鬼神者寡也。若苟乱，是祭祀不时度也。今又禁止事上帝鬼神，为政若此，上帝鬼神始得从上抚之曰：我有是人也，与无是人也，孰愈？曰：我有是人也，与无是人也，无择也向则惟上帝鬼神降之罪厉之祸罚而弃之，则岂不亦乃其所哉。\u003cbr/\u003e\u003cbr/\u003e     故古圣王制为葬埋之法曰：棺三寸，足以朽体。衣袁三领，足以覆恶。以及其葬也，下毋及泉，上毋通臭，垄若参耕之亩，则止矣。死者既以葬矣，生者必无久哭，而疾而从事，人为其所能，以交相利也。此圣王之法也。\u003cbr/\u003e\u003cbr/\u003e     今执厚葬久丧者之言曰：厚葬久丧虽使不可以富贫，众寡、定危、治乱，然此圣王也以#12道也。子墨子曰：不然。昔者尧北教乎八狄，道死，葬蚤山之阴。衣袁三领，谷木之棺，葛以缄之，既桃而后哭，满堵无封。已葬，而牛马乘之。舜西教乎七戎，道死，葬南己之市。衣袅三领，谷木之棺，葛以缄之。已葬，而市人乘之。禹束教乎九夷，道死，葬会稽之山。衣袁三领，桐棺三寸，葛以缄之，绞之不合，道之不焰。土地之深，下毋及泉，上毋通臭。既葬，收余壤其上，垄若参耕之亩，取#13止矣。若以此若三圣王者观之，则厚葬久丧果非圣王之道。故三王者，皆贵为天子，富有天下，岂忧财用之不足哉？以为如此葬埋之法。\u003cbr/\u003e\u003cbr/\u003e     今王公大人之为葬埋，则异于此。必大棺中棺，革闱三操，璧玉即具，戈剑鼎鼓壶滥、文绣素练，大鞅万领、舆马女乐皆具，日必捶徐差通，垄虽凡山陵。此为辍民之事，靡民之财，不可胜计也。其为毋用若此矣。是故子墨子曰：乡者吾本言曰，意亦使其言，用其谋，计厚葬久丧，请可以富贫、众寡、定危、治乱乎？则仁也，义也，孝子之事也。为人谋者，不可不劝也。意亦使法其言，用其谋，若人厚葬久丧，实不可以富贫、众寡、定危、治乱乎？则非仁也，非义也，非孝子之事也。为人谋者，不可不沮也。是故求以富国家，甚得贫焉；欲以众人民，甚得寡焉；欲以治刑政，甚得乱焉。求以禁止大国之攻小国也，而既已不可矣，欲以干上帝鬼神之福，又得祸焉。上稽之尧舜禹汤文武之道，而政逆之，下稽之桀纣幽厉之事，犹合节也。若以此观，则厚葬久丧，其非圣王之道也。\u003cbr/\u003e\u003cbr/\u003e     今执厚葬久丧者言曰：厚葬久丧，果非圣王之道，夫胡说中国之君子为而不已操而不择哉？子墨子日：此所谓便其习而义其俗者也。昔者越之束有轴沐之国者，其长子生，则解而食之，谓之宜弟。其大父死，负其大母而弃之，曰：鬼妻不可与居处。此上以为政，下以为俗，为而不已，操而不择。则此岂实仁义之道哉，此所谓便其习而义其俗者也。楚之南有炎人国者，其亲戚死，朽其肉而弃之，然后埋其骨，乃成为孝子。秦之西有仪秉#14之国者，其亲戚死，聚柴薪而焚之，熏上，谓之登遐，然后成为孝子。此上以为政，下以为俗，为而不已，操而不择。则此岂实仁义之道哉，此所谓便其习而义其俗者也。若以此若三国者观之，则亦犹薄矣。若#15中国之君子观之，则亦犹厚矣。如彼则大厚，如此则大薄，然则葬埋之有节矣。故衣食者，人之生利也，然且犹尚有节；葬埋者，人之死利也，夫何独无节于此乎。子墨子制鸢葬埋之法曰：棺三寸，足以朽骨，衣三领，足以朽肉，掘地之深，下无值漏，气无发泄于上，垄足以期其所，则止矣。哭往哭来，反从事乎衣食之财，俱乎祭祀，以致孝于亲。故日：子墨子之法，不失死生之利者，此也。故子墨子言曰：今天下之士君子，中谓#16将欲为仁义，求为上士，上欲中圣王之道，下欲中国家百姓之利，故当若节丧之为政，而不可不察者此也。\u003cbr/\u003e\u003cbr/\u003e     注释：\u003cbr/\u003e\u003cbr/\u003e     #1『无』下王念孙据下文及中篇补『用之费』三字。\u003cbr/\u003e\u003cbr/\u003e     #2『多』下《闲诂》补－矣一字。\u003cbr/\u003e\u003cbr/\u003e     #3『之』下王念孙补『费』字。\u003cbr/\u003e\u003cbr/\u003e     #4『二十』二字《闲诂》校作『世』字。\u003cbr/\u003e\u003cbr/\u003e     #5本句《闲诂》校：『作凡足以奉给民用则止，诸加费不加于民利者，圣王弗为。』\u003cbr/\u003e\u003cbr/\u003e     #6『建』《闲诂》、《校注》作『逮』，是也，形近而讹。\u003cbr/\u003e\u003cbr/\u003e     #7『饮』王念孙校作『饭』。\u003cbr/\u003e\u003cbr/\u003e     #8『建』毕沅校作『逮』。\u003cbr/\u003e\u003cbr/\u003e     #9自『为人谋者不可不劝也』至此，《校注》校作：『意亦使法其言，用其谋，厚葬久丧实不可以富贵、众寡、定危、治乱乎？此非仁非义，非孝子之事也，为人谋者不可不沮也。仁者将求除之，天下谁，，而使民非之，终身勿为』。\u003cbr/\u003e\u003cbr/\u003e     #10举沅云：门行』字衍。\u003cbr/\u003e\u003cbr/\u003e     #11『先』《闲诂》校作『夫』\u003cbr/\u003e\u003cbr/\u003e     #12『也以』二字毕沅据彼文改作『之』字。\u003cbr/\u003e\u003cbr/\u003e     #13『取』毕沅据《前汉书注》改作『则』。\u003cbr/\u003e\u003cbr/\u003e     #14『秉』毕沅据《列子》、《太平广记》改为『渠一。\u003cbr/\u003e\u003cbr/\u003e     #15『若』下王念孙据上文补门以』字。\u003cbr/\u003e\u003cbr/\u003e     #16王念孙云：『谓』为『请』之讹。","cnt":0,"sort":6628942,"author":"墨翟","prev":"6628941.html","next":"6628943.html","book_title":"墨子","updateTimeFmt":"2024-03-28 17:25:34","category":"都市小说"}