{"id":0,"code":"6629265.html","title":"第5章","latest_chapter_name":"正文 第6章 附录","xiao_shuo_code":"9220","content":"\u003cbr/\u003e\u003cbr/\u003e    眩晕方\u003cbr/\u003e\u003cbr/\u003e     一味大黄散鹿茸酒二方见上“三字经”注。\u003cbr/\u003e\u003cbr/\u003e     加味左归饮 治肾虚头痛如神，并治眩晕目痛。\u003cbr/\u003e\u003cbr/\u003e     熟地（七八钱） 山茱萸 怀山药 茯苓 枸杞（各三钱） 细辛 炙草（各一钱） 川芎（二钱） 肉苁蓉（酒洗，切片三四钱）水三杯，煎八分，温服。\u003cbr/\u003e\u003cbr/\u003e     正元丹（《秘旨》） 治命门火衰，不能生土，吐利厥冷。有时阴火上冲，则头面赤热，眩晕恶心。浊气逆满，则胸胁刺痛，脐肚胀急。\u003cbr/\u003e\u003cbr/\u003e     人参（三两，用附子一两煮汁收入，去附子） 黄 （一两五钱，用川芎一两酒煮汁收入，去川芎） 山药（一两，用干姜二钱煮汁收入，去干姜） 白术（三两，用陈皮五钱煮汁收入，去陈皮）茯苓（二两，用肉桂六钱酒煮汁收入，晒干勿见火，去桂） 甘草（一两五钱，用乌药一两煮汁收入，去乌药）上六味，除茯苓，文武火缓缓焙干，勿炒伤药性，杵为散。每三钱，水一盏，姜三片，红枣一枚，同煎数沸，入盐一捻，和滓调服。服后，饮热酒一杯，以助药力。\u003cbr/\u003e\u003cbr/\u003e     呕哕吐方\u003cbr/\u003e\u003cbr/\u003e     二陈汤半夏（二钱） 陈皮（一钱） 茯苓（三钱） 炙草（八分）加生姜三片，水二杯，煎八分服。加减法详“三字经“注。\u003cbr/\u003e\u003cbr/\u003e     小柴胡汤方见《伤寒》。\u003cbr/\u003e\u003cbr/\u003e     吴茱萸汤方见《隔食反胃》。\u003cbr/\u003e\u003cbr/\u003e     大黄甘草汤（《金匮》） 治食已即吐。\u003cbr/\u003e\u003cbr/\u003e     大黄（五钱） 甘草（一钱五分）水二杯，煎八分服。\u003cbr/\u003e\u003cbr/\u003e     干姜黄连黄芩人参汤（仲景） 凡呕家夹热，不利于香砂橘半者，服此如神。\u003cbr/\u003e\u003cbr/\u003e     干姜 黄芩 黄连 人参（各一钱五分）水一杯半，煎七分服。\u003cbr/\u003e\u003cbr/\u003e     进退黄连汤黄连（姜汁炒） 干姜（炮） 人参（人乳拌蒸，一钱五分） 桂枝（一钱） 半夏（姜制，一钱五分） 大枣（二枚）进法∶用本方七味俱不制，水三茶杯，煎一杯温服。退法∶不宜用桂枝，黄连减半，或加肉桂五分。如上逐味制熟，煎服法同。但空腹服崔氏八味丸三钱，半饥服煎剂耳。\u003cbr/\u003e\u003cbr/\u003e     癫狂痫方\u003cbr/\u003e\u003cbr/\u003e     滚痰丸（王隐君） 治一切实痰异症。孕妇忌服。\u003cbr/\u003e\u003cbr/\u003e     青礞石（三两，研如米大，同焰硝三两，用新磁罐内封固，以铁线扎之，外以盐泥封固，过研末。水飞，二两实） 沉香五分，另研） 川大黄（酒蒸） 黄芩（炒，各八两）共为末，水泛为丸，绿豆大。每服一钱至二钱，食远沸汤下。\u003cbr/\u003e\u003cbr/\u003e     生铁落饮 治狂妄不避亲疏。\u003cbr/\u003e\u003cbr/\u003e     铁落（一盏，用水六杯，煮取三杯，入下项药） 石膏（一两） 龙齿 茯苓 防风（各七分） 玄参秦艽（各五钱）铁落水三杯，煎一杯服，一日两服。\u003cbr/\u003e\u003cbr/\u003e     当归承气汤（秘传方） 治男妇痰迷心窍，逾墙越壁，胡言乱走。\u003cbr/\u003e\u003cbr/\u003e     归尾（一两） 大黄（酒洗） 芒硝 枳实 浓朴（各五钱） 炙草（三钱）水二杯，煎八分服。\u003cbr/\u003e\u003cbr/\u003e     温胆汤 骆氏《内经拾遗》云∶癫狂之由，皆是胆涎沃心，故神不守舍，理宜温胆。亦治痫病。\u003cbr/\u003e\u003cbr/\u003e     即二陈汤加枳实、鲜竹茹各二钱，或调下飞矾分半。\u003cbr/\u003e\u003cbr/\u003e     当归龙荟丸 治肝经实火，大便秘结，小便涩滞。或胸膈疼痛，阴囊肿胀。凡属肝经实火，皆宜用之。\u003cbr/\u003e\u003cbr/\u003e     叶天士云∶动怒惊触，致五志阳越莫制，狂乱不避亲疏，非苦降之药，未能清爽其神识也。\u003cbr/\u003e\u003cbr/\u003e     当归 龙胆草 栀子仁 黄柏 黄连 黄芩（各一两） 大黄 芦荟 青黛（各五钱） 木香（二钱五分） 麝香（五分，另研）共为末，神曲糊丸。每服二十丸，姜汤下。\u003cbr/\u003e\u003cbr/\u003e     丹矾丸（《医通》） 治五痫。\u003cbr/\u003e\u003cbr/\u003e     黄丹（一两） 白矾（二两）二味入银罐中 通红，为末。入腊茶一两，不落水猪心血为丸，朱砂为衣。每服三十丸，茶清下。久服其涎自便出，半月后更以安神药调之。（按∶猪心血不粘，宜加炼蜜少许合捣）磁朱丸 治癫狂痫如神。\u003cbr/\u003e\u003cbr/\u003e     磁石（一两） 朱砂（一两） 六神曲（三两，生研）共研末。另以六神曲一两，水和作饼，煮浮。入前药加炼蜜为丸，如麻子大。沸汤下二钱。解见《时方歌括》。\u003cbr/\u003e\u003cbr/\u003e     五淋癃闭赤白浊遗精方\u003cbr/\u003e\u003cbr/\u003e     五淋汤赤茯苓（三钱） 白芍 山栀子（各二钱） 当归（一钱） 细甘草（一钱四分）加灯芯十四寸，水煎服。解见《时方歌括》。\u003cbr/\u003e\u003cbr/\u003e     滋肾丸 又名通关丸。治小便点滴不通，及治冲脉上逆、喘呃等证。\u003cbr/\u003e\u003cbr/\u003e     黄柏 知母（各一两） 肉桂（一钱）共研末，水泛为丸，桐子大，阴干。每服三钱，淡盐汤下。\u003cbr/\u003e\u003cbr/\u003e     补中益气汤 治一切气虚下陷。\u003cbr/\u003e\u003cbr/\u003e     方见《中风》。\u003cbr/\u003e\u003cbr/\u003e     萆 厘清饮 治白浊。\u003cbr/\u003e\u003cbr/\u003e     川萆 （四钱） 益智仁 乌药（各一钱半） 石菖蒲（一钱）一本加甘草梢一钱五分，茯苓二钱。水二杯，煎八分，入盐一捻服，一日两服。\u003cbr/\u003e\u003cbr/\u003e     四君子汤方见《时方歌括》。\u003cbr/\u003e\u003cbr/\u003e     歌曰∶白浊多因心气虚，不应只作肾虚医。四君子汤加远志，一服之间见效奇。\u003cbr/\u003e\u003cbr/\u003e     龙胆泻肝汤 治胁痛，口苦，耳聋，筋痿，阴湿热痒，阴肿，白浊，溲血。\u003cbr/\u003e\u003cbr/\u003e     龙胆草（三分） 黄芩 栀子 泽泻（各一钱） 木通 车前子（各五分） 当归 甘草 生地（各三分） 柴胡（一钱）水一杯半，煎八分服。\u003cbr/\u003e\u003cbr/\u003e     五倍子丸 治遗精固脱之方。\u003cbr/\u003e\u003cbr/\u003e     五倍子（青盐煮干，焙） 茯苓（各二两）为末，炼蜜丸桐子大。每服二钱，盐汤下，日两服。\u003cbr/\u003e\u003cbr/\u003e     妙香散怀山药（二两） 茯苓 茯神 龙骨 远志 人参（各一两） 桔梗（五钱） 木香（三钱） 甘草（一两）麝香（一钱） 朱砂（二钱）共为末。每服三钱，莲子汤调下。\u003cbr/\u003e\u003cbr/\u003e     疝气方\u003cbr/\u003e\u003cbr/\u003e     五苓散（仲景） 本方治太阳证身热、口渴、小便少。今变其分两，借用治疝。\u003cbr/\u003e\u003cbr/\u003e     猪苓 泽泻 茯苓（各二钱） 肉桂（一钱） 白术（四钱水三杯，煎八分服。加木通、川楝子各一钱五分，橘核三钱，木香一钱。\u003cbr/\u003e\u003cbr/\u003e     三层茴香丸 治一切疝气如神。\u003cbr/\u003e\u003cbr/\u003e     大茴香（五钱，同盐五钱炒） 川楝子（一两） 沙参 木香（各一两）为末，米糊丸，如桐子大。每服三钱，空心温酒下，或盐汤下。才服尽，接第二料。\u003cbr/\u003e\u003cbr/\u003e     又照前方加荜拨一两，槟榔五钱，共五两。根据前丸服法。\u003cbr/\u003e\u003cbr/\u003e     若未愈，再服第三料。\u003cbr/\u003e\u003cbr/\u003e     又照前第二方加茯苓四两，附子（炮）一两，共前八味，重十两。丸服如前。虽三十年之久，大如栲栳，皆可消散，神效。\u003cbr/\u003e\u003cbr/\u003e     《千金翼》洗方 治丈夫阴肿如斗，核中痛。\u003cbr/\u003e\u003cbr/\u003e     雄黄末（一两） 矾石（二两） 甘草（七钱）水五杯，煎二杯洗。\u003cbr/\u003e\u003cbr/\u003e     消渴方\u003cbr/\u003e\u003cbr/\u003e     白虎汤调胃承气汤理中丸乌梅丸四方俱见《伤寒》。\u003cbr/\u003e\u003cbr/\u003e     肾气丸六味汤炙甘草汤三方俱见《虚痨》。\u003cbr/\u003e\u003cbr/\u003e     麦门冬汤麦门冬（四钱） 半夏（一钱五分） 人参（二钱） 粳米（四钱） 炙甘草（一钱） 大枣（二枚）水二杯，煎八分，温服。\u003cbr/\u003e\u003cbr/\u003e     麻仁丸火麻仁（二两） 芍药 枳实（各五钱） 大黄 浓朴（各一两）研末，炼蜜丸，如桐子大，每服十丸，米饮下，以知为度。\u003cbr/\u003e\u003cbr/\u003e     痰饮方\u003cbr/\u003e\u003cbr/\u003e     化痰丸（王节斋） 治津液为火熏蒸，凝浊郁结成痰，根深蒂固，以此缓治之。\u003cbr/\u003e\u003cbr/\u003e     香附（童便浸炒，五钱） 橘红（一两） 栝蒌仁（一两） 黄芩（酒炒） 天门冬 海蛤粉（各一两）青黛（三钱） 芒硝（三钱，另研） 桔梗（五钱） 连翘（五钱）共研为末，炼蜜入生姜汁少许，为丸如弹子大。每用一丸，噙化。或为小丸，姜汤送下二钱。\u003cbr/\u003e\u003cbr/\u003e     苓桂术甘汤（《金匮》） 治胸胁支满目眩。并治饮邪阻滞心肺之阳，令呼气短。\u003cbr/\u003e\u003cbr/\u003e     肾气丸 治饮邪阻滞肝肾之阴，令吸气短。\u003cbr/\u003e\u003cbr/\u003e     二方俱见《喘证》。\u003cbr/\u003e\u003cbr/\u003e     甘遂半夏汤（《金匮》） 治饮邪留连不去，心下坚满。\u003cbr/\u003e\u003cbr/\u003e     甘遂（大者，三枚） 半夏（汤洗七次，十三枚，以水一中杯，煮取半杯，去滓） 芍药（五枚，约今之三钱） 甘草如指（一枚，炙。约今之一钱三分）水二杯，煎六分，去滓，入蜜半盏，再煎至八分服。\u003cbr/\u003e\u003cbr/\u003e     程氏曰∶留者行之，用甘遂以决水饮。结者散之，用半夏以散痰饮。甘遂之性直达，恐其过于行水，缓以甘草、白蜜之甘，坚以芍药之苦，虽甘草、甘遂相反，而实以相使，此苦坚甘缓约之之法也。《灵枢经》曰∶约方犹约囊。其斯之谓与？尤氏曰∶甘草与甘遂相反，而同用之者，盖欲其一战而留饮尽去，因相激而相成也。芍药、白蜜，不特安中，亦缓毒药耳。\u003cbr/\u003e\u003cbr/\u003e     十枣汤（《金匮》） 治悬饮内痛。亦治支饮。\u003cbr/\u003e\u003cbr/\u003e     方见《腹痛》。\u003cbr/\u003e\u003cbr/\u003e     大青龙汤（《金匮》） 治溢饮之病属经表属热者，宜此凉发之。\u003cbr/\u003e\u003cbr/\u003e     小青龙汤（《金匮》） 治溢饮之病属经表属寒者，宜此温发之。\u003cbr/\u003e\u003cbr/\u003e     以上二方，俱见《伤寒》。\u003cbr/\u003e\u003cbr/\u003e     木防己汤（《金匮》） 人膈中清虚如太空，然支饮之气乘之，则满喘而痞坚，面色黧黑，脉亦沉紧。得之数十日，医者吐之下之俱不愈，宜以此汤开三焦之结，通上下之气。\u003cbr/\u003e\u003cbr/\u003e     木防己（三钱） 石膏（六钱） 桂枝（二钱） 人参（四钱）水二杯，煎八分，温服。\u003cbr/\u003e\u003cbr/\u003e     木防己汤去石膏加茯苓芒硝汤（《金匮》） 前方有人参，吐下后水邪因虚而结者，服之即愈。若水邪实结者，虽愈而三日复发，又与前方不应者，故用此汤去石膏之寒，加茯苓直输水道，芒硝峻开坚结也。又此方与小青龙汤，治吼喘病甚效。\u003cbr/\u003e\u003cbr/\u003e     木防己（二钱） 桂枝（二钱） 茯苓（四钱） 人参（四钱） 芒硝（二钱五分）水二杯半，煎七分，去滓，入芒硝微煎，温服，微利自愈。\u003cbr/\u003e\u003cbr/\u003e     泽泻汤（《金匮》） 支饮虽不中正，而迫近于心，饮邪上乘清阳之位。其人苦冒眩，冒者，昏冒而神不清，如有物冒蔽之也；眩者，目旋转而乍见眩黑也。宜此汤。\u003cbr/\u003e\u003cbr/\u003e     泽泻（五钱） 白术（二钱）水二杯，煎七分，温服。\u003cbr/\u003e\u003cbr/\u003e     浓朴大黄汤（《金匮》） 治支饮胸满。（支饮原不中正，饮盛则偏者不偏，故直驱之从大便出）浓朴（二钱） 大黄（二钱） 枳实（一钱五分）水二杯，煎七分，温服。\u003cbr/\u003e\u003cbr/\u003e     葶苈大枣泻肺汤（《金匮》） 治支饮不得息。\u003cbr/\u003e\u003cbr/\u003e     方见《气喘》。\u003cbr/\u003e\u003cbr/\u003e     小半夏汤（《金匮》） 治心下支饮，呕而不渴。\u003cbr/\u003e\u003cbr/\u003e     半夏（四钱） 生姜（八钱）水二杯，煎八分，温服。\u003cbr/\u003e\u003cbr/\u003e     己椒苈黄丸 （《金匮》） 治腹满口舌干燥，肠间有水气。\u003cbr/\u003e\u003cbr/\u003e     防己 椒目 葶苈（熬） 大黄各一两）共为细末，炼蜜丸，如梧子大。先饮食服一丸，日三服，稍增之，口中有津液。渴者加芒硝半两。\u003cbr/\u003e\u003cbr/\u003e     程氏曰∶防己、椒目导饮于前，清者从小便而出；大黄、葶苈推饮于后，浊者从大便而下。此前后分消，则腹满减而水饮行，脾气转输而津液生矣。\u003cbr/\u003e\u003cbr/\u003e     小半夏加茯苓汤 （《金匮》） 治卒然呕吐，心下痞满，膈间有水气，眩悸者。\u003cbr/\u003e\u003cbr/\u003e     即小半夏汤加茯苓四钱。\u003cbr/\u003e\u003cbr/\u003e     五苓散 （《金匮》） 治脐下悸，吐涎沫而颠眩，此水也。\u003cbr/\u003e\u003cbr/\u003e     泽泻（一两一分） 猪苓 茯苓 白术各十八铢（校∶十黍为一铢，约今四分一厘七毫） 桂枝一两）为末。白饮和服方寸匕，日三服。多饮暖水，汗出愈。（六铢为一分，即今之二钱半也。泽泻应一两二钱五分。猪苓、白术、茯苓各应七钱五分也。方寸匕者，匕即匙，正方一寸大，约八九分。余用二钱）愚按∶脐下动气去术加桂，理中丸法也。今因吐涎沫是水气盛，必得苦燥之白术，方能制水。颠眩是土中湿气化为阴霾，上弥清窍，必得温燥之白术，方能胜湿。证有兼见，法须变通。\u003cbr/\u003e\u003cbr/\u003e     附方∶《外台》茯苓饮 治积饮既去，而虚气塞满其中，不能进食。此证最多，此方最妙。\u003cbr/\u003e\u003cbr/\u003e     茯苓 人参 白术（各二钱五分） 枳实（二钱） 橘皮（一钱二分五厘 生姜二钱）水二杯，煎七分服，一日三服。\u003cbr/\u003e\u003cbr/\u003e     徐忠可曰∶俗谓陈皮能减参力，此不唯陈皮，且加枳实之多，补泻并行，何其妙也。\u003cbr/\u003e\u003cbr/\u003e     《三因》白散滑石（五钱） 半夏（三钱） 附子（二钱，炮）共研末。每服五钱，加生姜三片，蜜三钱，水一杯半，煎七分服。\u003cbr/\u003e\u003cbr/\u003e     伤寒方\u003cbr/\u003e\u003cbr/\u003e     太阳\u003cbr/\u003e\u003cbr/\u003e     桂枝汤桂枝 白芍（各三钱） 甘草（二钱，炙） 生姜（三钱，切片） 大枣（四枚）水二杯，煎八分，温服。服后少顷，啜粥一杯，以助药力，温覆微似汗。若一服病止，不必再服；若病重者，一日夜作二服。\u003cbr/\u003e\u003cbr/\u003e     麻黄汤麻黄（三钱，去根节） 桂枝（二钱） 杏仁（去皮尖，二十三枚） 甘草（一钱）水三杯，先煮麻黄至二杯，吹去上沫，纳诸药，煎八分，温服。不须啜粥，余将息如前法。\u003cbr/\u003e\u003cbr/\u003e     大青龙汤麻黄（六钱，去根节） 桂枝（二钱） 甘草（二钱，炙） 杏仁（去皮尖，十二枚） 生姜（三钱，切片）大枣（四枚） 石膏（碎以绵裹，四钱五分）水四杯，先煮麻黄至二杯半。去上沫，纳诸药，再煎八分，温服。温覆取微似汗，汗出多者，以温粉扑之（白术 牡蛎龙骨研末）。若汗多亡阳者，以真武汤救之。\u003cbr/\u003e\u003cbr/\u003e     小青龙汤麻黄（去根节） 白芍 干姜（不炒） 甘草 桂枝（各二钱） 半夏（三钱） 五味子（一钱） 细辛（八分）水三杯半，先煮麻黄至二杯半，去沫，纳诸药，煎八分，温服。若渴者，去半夏，加栝蒌根二钱。若噎者，去麻黄，加附子一钱五分。小便不利，小腹痛满，去麻黄，加茯苓四钱。若喘者，去麻黄，加杏仁二十一枚。按论云∶若微利者，去麻黄，加芫花。今芫花不常用，时法用茯苓四钱代之，即猪苓、泽泻亦可代也，但行道人当于方后注明。\u003cbr/\u003e\u003cbr/\u003e     桂枝加葛根汤即桂枝汤加葛根四钱。\u003cbr/\u003e\u003cbr/\u003e     水三杯半，先煮葛根至二杯半，吹去沫，入诸药，煎至八分，温服。不须啜粥。\u003cbr/\u003e\u003cbr/\u003e     葛根汤葛根（四钱） 麻黄（三钱） 生姜（三钱） 甘草（二钱） 桂枝（二钱） 大枣（四枚） 白芍（二钱）水三钟半，先煎麻黄、葛根至一杯，去沫，入诸药，煎至八分，温服。微似汗，不须啜粥。\u003cbr/\u003e\u003cbr/\u003e     伤寒方\u003cbr/\u003e\u003cbr/\u003e     阳明\u003cbr/\u003e\u003cbr/\u003e     白虎汤石膏（八钱，碎绵裹） 知母（三钱） 炙草（一钱） 粳米（四钱）水三杯，煎一杯，温服。\u003cbr/\u003e\u003cbr/\u003e     调胃承气汤大黄（四钱，清酒润） 炙草（二钱） 芒硝（三钱）水二杯半，先煮大黄、甘草取一杯，去滓，入芒硝微煮令沸，少少温服之。\u003cbr/\u003e\u003cbr/\u003e     小承气汤大黄（四钱） 浓朴 枳实（各二钱）水二杯，煎八分，温服。初服当更衣，不尔者再煮服，若更衣勿服。\u003cbr/\u003e\u003cbr/\u003e     大承气汤大黄（二钱，酒润） 浓朴（四钱） 枳实 芒硝（各二钱）水三杯，先煮枳实、浓朴至一杯半，去滓，纳大黄；煮一杯，去滓、纳芒硝，微火煮一二沸服。得下，勿再服。\u003cbr/\u003e\u003cbr/\u003e     伤寒方\u003cbr/\u003e\u003cbr/\u003e     少阳\u003cbr/\u003e\u003cbr/\u003e     小柴胡汤柴胡（四钱） 人参 黄芩 炙草 生姜（各一钱） 半夏（二钱） 大枣（二枚）水二钟，煎一钟，去滓，再煎八分，温服，一日夜作三服。胸中烦而不呕者，去半夏、人参，加栝蒌二钱。渴者，去半夏，加人参七分、栝蒌根二钱；腹中痛者，去黄芩，加芍药一钱半；胁下痞 ，去大枣，加牡蛎二钱；心下悸、小便不利者，去黄芩，加茯苓一钱）；不渴外有微热者，去人参，加桂枝一钱五分，温覆取微似汗愈；咳者，去人参、大枣、生姜，加五味子一钱，干姜一钱五分。\u003cbr/\u003e\u003cbr/\u003e     大柴胡汤柴胡（四钱） 半夏（二钱） 黄芩 芍药 枳实（各一钱） 生姜（二钱，五分） 大枣（二枚 一本有大黄五分）水三钟，煎八分，温服一钟，一日夜作三服。\u003cbr/\u003e\u003cbr/\u003e     伤寒方\u003cbr/\u003e\u003cbr/\u003e     太阴\u003cbr/\u003e\u003cbr/\u003e     理中丸汤人参 白术 干姜 甘草（各三两）共研末，蜜丸如鸡子黄大，研碎以沸汤服一丸，日三四服。服后啜热粥，以腹热为度。\u003cbr/\u003e\u003cbr/\u003e     或用各三钱，水三钟，煎八分，温服。服后啜热粥。若脐上筑者，去术，加桂；吐多者，去术，加生姜二钱；下多者，还用术；悸者，加茯苓；渴欲饮水者，加术；腹痛者，加人参；寒者，加干姜；腹满者，去术，加附子；服汤后如食顷，啜热粥，微自温，勿揭衣被。\u003cbr/\u003e\u003cbr/\u003e     四逆汤甘草（四钱，炙） 干姜（二钱） 附子（二钱，生用）水三钟，煎八分，温服。\u003cbr/\u003e\u003cbr/\u003e     通脉四逆加人尿猪胆汤干姜（六钱） 甘草（四钱） 附子（二钱，生用）水三钟，煎八分，加猪胆汁一汤匙、人尿半汤匙，温服。\u003cbr/\u003e\u003cbr/\u003e     桂枝加芍药汤桂枝 生姜（二钱） 大枣（四枚） 芍药（六钱） 炙草（二钱）水三杯，煎一杯服。\u003cbr/\u003e\u003cbr/\u003e     桂枝加大黄汤桂枝 生姜（各三钱） 芍药（六钱） 炙草（三钱） 大黄（七分） 大枣（四枚）水三杯，煎八分，温服。\u003cbr/\u003e\u003cbr/\u003e     伤寒方\u003cbr/\u003e\u003cbr/\u003e     少阴\u003cbr/\u003e\u003cbr/\u003e     麻黄附子细辛汤麻黄（去根节） 细辛（各三钱） 附子（一钱五分）水三钟，先煮麻黄至二钟，去沫，入诸药煎七分，温服。\u003cbr/\u003e\u003cbr/\u003e     麻黄附子甘草汤麻黄（去根） 甘草（各三钱） 附子（一钱五分）煎法同上。\u003cbr/\u003e\u003cbr/\u003e     通脉四逆汤干姜（六钱） 炙草（四钱） 附子（二钱，生用）水二杯，煎八分，温服。\u003cbr/\u003e\u003cbr/\u003e     白通汤干姜（三钱） 附子（三钱，生用） 葱白（二根）水三杯，煎八分，温服。\u003cbr/\u003e\u003cbr/\u003e     吴茱萸汤吴茱萸（三钱，汤泡） 人参（一钱五分） 大枣（四枚 生姜六钱）水煎服。\u003cbr/\u003e\u003cbr/\u003e     猪苓汤猪苓 茯苓 泽泻 滑石 阿胶（各三钱）水一杯，先煮四味至一杯，去滓，入胶煎化服。\u003cbr/\u003e\u003cbr/\u003e     黄连阿胶鸡子黄汤黄连（四钱） 黄芩（一钱） 芍药（二钱） 阿胶（三钱） 鸡子黄（一枚）水二杯半，煎一杯半，去滓，入胶烊尽，小冷，入鸡子黄搅令相得。温服，一日三服。\u003cbr/\u003e\u003cbr/\u003e     大承气汤方见《阳明》。\u003cbr/\u003e\u003cbr/\u003e     伤寒方\u003cbr/\u003e\u003cbr/\u003e     厥阴\u003cbr/\u003e\u003cbr/\u003e     乌梅丸乌梅（九十三枚） 细辛（六钱） 干姜（一两） 当归（四钱） 黄连（一两六钱） 附子（六钱，炮） 蜀椒（四钱，炒） 桂枝 人参 黄柏（各六钱）各另研末，合筛之，以苦酒浸乌梅一宿，去核，饭上蒸之，捣成泥，入炼蜜共捣千下，丸如梧子大。先饮食白饮服十丸，日三服，渐加至二十丸。\u003cbr/\u003e\u003cbr/\u003e     当归四逆汤当归 桂枝 白芍（各三钱） 甘草（炙） 木通 细辛（各二钱） 大枣（八枚，又一枚取三分之一，擘）水三杯，煎八分，温服。寒气盛者，加吴茱萸二钱半，生姜八钱，以水二杯，清酒二杯，煮取一杯半，温分二服。\u003cbr/\u003e\u003cbr/\u003e     白头翁汤白头翁（一钱） 黄连 黄柏 秦皮（各一钱五分）水二杯，煎八分，温服。余详于《时方妙用·附录伤寒门》。\u003cbr/\u003e\u003cbr/\u003e     瘟疫方\u003cbr/\u003e\u003cbr/\u003e     人参败毒散方见《痢疾》。\u003cbr/\u003e\u003cbr/\u003e     防风通圣散方见《中风》。\u003cbr/\u003e\u003cbr/\u003e     藿香正气散 治外受四时不正之气，内停饮食，头痛寒热。或霍乱吐泻，或作疟疾。\u003cbr/\u003e\u003cbr/\u003e     藿香 白芷 大腹皮 紫苏 茯苓（各三两） 陈皮 白术 浓朴 半夏曲 桔梗（各二两）甘草（一两）每服五钱，加姜、枣煎。\u003cbr/\u003e\u003cbr/\u003e     神圣辟瘟丹 神圣辟瘟丹，留传在世间。正元焚一炷，四季保平安。（此歌出聂久吾《汇函》）羌活 独活 白芷 香附 大黄 甘松 山柰 赤箭 雄黄（各等分） 苍术（倍用）上为末，面糊为丸弹子大，黄丹为衣，晒干。正月初一侵晨 ，焚一炷辟瘟。\u003cbr/\u003e\u003cbr/\u003e     妇人科方\u003cbr/\u003e\u003cbr/\u003e     四物汤 统治妇人百病。\u003cbr/\u003e\u003cbr/\u003e     当归身 熟地 白芍（酒炒，各三钱） 川芎（一钱五分）水三杯，煎八分服。加制香附二钱，研碎，炙草一钱。加减详《三字经》。\u003cbr/\u003e\u003cbr/\u003e     归脾汤方见《虚痨》。\u003cbr/\u003e\u003cbr/\u003e     逍遥散（景岳） 治妇人思郁过度，致伤心脾冲任之源，血气日枯，渐至经脉不调者。\u003cbr/\u003e\u003cbr/\u003e     当归（三钱） 芍药（一钱五分） 熟地（五钱） 枣仁（二钱，炒） 茯神（一钱五分） 远志（五分） 陈皮（八分） 炙草（一钱）水三杯，煎八分服。气虚，加人参；经滞痛，加香附。（按方虽庸陋，能滋阳明之燥，故从俗附录之。地黄生用佳）当归散（《金匮》） 瘦而有火，胎不安者，宜此。\u003cbr/\u003e\u003cbr/\u003e     当归 黄芩 芍药 芎 （各一斤） 白术（半斤）共研末。酒服方寸匕。今用一钱，日再服。妊娠常服即易产，胎无疾苦。产后百病悉主之。\u003cbr/\u003e\u003cbr/\u003e     白术散（《金匮》） 肥白有寒，胎不安者，此能养胎。\u003cbr/\u003e\u003cbr/\u003e     白术 川芎 川椒 牡蛎为末，酒服一钱匕。今用一钱，日三服，夜一服。但苦痛，加芍药；心下毒痛，加川芎；心烦吐痛不食，加细辛、半夏服之，后更以醋浆服之。复不解者，小麦汁服之。已后渴者，大麦汁服之。病虽愈，服勿置。\u003cbr/\u003e\u003cbr/\u003e     保生无忧散 妇人临产，先服三两剂，自然易生。或遇横生倒产，连日不生，服二三剂，神效。\u003cbr/\u003e\u003cbr/\u003e     当归（一钱五分，酒洗） 川贝母（一钱） 黄 （八分，生用） 艾叶（七分） 酒芍（一钱二分，冬日一钱） 菟丝子（一钱四分） 浓朴（姜汁炒，七分） 荆芥穗（八分） 枳壳（麸炒，六分） 川芎（二钱二分） 羌活 甘草（各五分）加生姜三片，水二杯，煎八分，空心服。\u003cbr/\u003e\u003cbr/\u003e     此方全用撑法。当归、川芎、白芍养血活血者也，浓朴去瘀血者也，用之撑开血脉，俾恶露不致填塞。羌活、荆芥疏通太阳，将背后一撑，太阳经脉最长，太阳治则诸经皆治。枳壳疏理结气，将面前一撑，俾胎气敛抑而无阻滞之虞。艾叶温暖子宫，撑动子宫则胞胎灵动。贝母、菟丝最能滑胎顺气，将胎气全体一撑，大具天然活泼之趣矣。加黄 者，所以撑扶元气，元气旺，则转动有力也。生姜通神明、去秽恶、散寒止呕，所以撑扶正气而安胃气。\u003cbr/\u003e\u003cbr/\u003e     甘草协和诸药，俾其左宜右有，而全其撑法之神也。此方人多不得其解，程钟龄注独超，故全录之。\u003cbr/\u003e\u003cbr/\u003e     加味归芎汤川芎（三钱） 当归身（五钱） 龟板（三钱，生研） 妇人生过男女顶门发（烧如鸡子大）水三杯，煎八分服。如人行五里即生。\u003cbr/\u003e\u003cbr/\u003e     当归补血汤当归（三钱） 炙 （一两）水煎服。加附子三钱，神效；或加桂一钱。\u003cbr/\u003e\u003cbr/\u003e     失笑散方见《心腹痛》。\u003cbr/\u003e\u003cbr/\u003e     生化汤当归（五钱） 川芎（二钱） 干姜（五分，炮） 桃仁（一钱五分，去皮尖） 甘草（一钱，炙）水二杯，煎八分服。产后风，口噤、角弓反张者，宜加荆芥穗三钱。又方，中风口噤，用华佗愈风散，即荆芥穗一味焙为末，勿焦黑，以童便和酒送下。口噤药不下者，用一两零，再以童便煎好，从鼻孔灌下。\u003cbr/\u003e\u003cbr/\u003e     当归生姜羊肉汤方见《心腹痛》。\u003cbr/\u003e\u003cbr/\u003e     竹叶汤（《金匮》） 治产后中风，病痉发热，面正赤，喘而头痛。\u003cbr/\u003e\u003cbr/\u003e     鲜竹叶（四十九片） 葛根（三钱） 防风（一钱） 桔梗 桂枝 人参 附子（炮） 甘草（各一钱）大枣（五枚） 生姜（五钱）水三杯，煎八分，温服，温覆使汗出，日夜作三服。头项强，加附子五分，煎药扬去沫；呕者，加半夏二钱。\u003cbr/\u003e\u003cbr/\u003e     愚按∶自汗者，去葛根，加栝蒌根三钱，附子五分。产后痉症，十中只可救一，除此方外，无一善方。\u003cbr/\u003e\u003cbr/\u003e     甘麦大枣汤甘草（三钱） 小麦（二两六钱） 大枣（十枚）水三杯，煎一杯服，日作三服。\u003cbr/\u003e\u003cbr/\u003e     《金匮》方只录五首。余见拙着《金匮浅说》《金匮读》内，二书即欲梓行，集隘不能尽登。\u003cbr/\u003e\u003cbr/\u003e     小儿科方\u003cbr/\u003e\u003cbr/\u003e     小儿无专方，以上诸方，折为小剂用之。今儿科开口即曰食、曰惊、曰风、曰疳 ，所用之药 ，大抵以钩藤、秦艽、防风、羌活、独活、天麻、前胡、全蝎、僵蚕为祛风之品；朱砂、牛黄、胆星、石菖蒲、天竺黄、代赭石、青黛、赤芍，金银煎汤，为定惊之品；以山楂、神曲、麦芽、谷芽、莱菔子、枳壳、浓朴、槟榔、草果为消食之品；以芜荑、榧子、使君子、螟蛉土、五谷虫为治疳之品。如杏仁、葶苈、酒芩、桑白皮、半夏曲、苏陈皮、贝母、天花粉之类，谓为通用调气化痰之善药。父传子，师传徒，其专方皆杀人之具也。钱仲阳以金石之药为倡，犹有一二方近道处，至《铁镜》采薇汤则乱道甚矣。近日儿科，只用以上所列诸药，任意写来，造孽无已，实堪痛恨！","cnt":0,"sort":6629265,"author":"陈修园","prev":"6629264.html","next":"6629266.html","book_title":"医学三字经","updateTimeFmt":"2024-03-28 17:25:37","category":"都市小说"}