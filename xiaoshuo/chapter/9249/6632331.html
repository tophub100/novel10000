{"id":0,"code":"6632331.html","title":"第29章","latest_chapter_name":"正文 第41章","xiao_shuo_code":"9249","content":"\u003cbr/\u003e\u003cbr/\u003e    外储说右下#1\u003cbr/\u003e\u003cbr/\u003e     一。赏罚共则禁令不行，令臣操之，故曰共也。何以明之？明之#2以造父、于期。既善驭马，又能忍渴，及至贪彘饮遂不能制。子罕为出食，罕行罚，一国畏之，因篡君，亦威分出彘之类也。田但#3为圃池，擅行赏，人归之，因弑简公，亦分圃池之比也。故宋君、简公弑。患在王良、造父之共车，田连、成窍之共琴也。王、造诚能御车，使共操辔则不进。田成信善琴，令共操弹则曲不成。君臣共赏，亦由是也。\u003cbr/\u003e\u003cbr/\u003e     二。治强生于法，弱乱生于阿，法曲则乱。君明于此，则正赏罚而非仁下也。爵禄生于功，功立则爵生。诛罚生于罪，罪着则罚生。臣明于此，则尽死力而忠君也。君通于不仁，臣通于不忠，则可以王矣。昭襄知主情，但当自求理以訾责也。百姓但当仲君，亦不须曲为爱，故君疾而祷者，责之以二甲。而不发五苑。应侯欲发蔬果以救饥人，昭王以为无功受赏，因止之也。田鲔知臣情，但当立功，盖因不须私忠于上也。故教田章。鲔教子章曰：富国家自富，利君身自利也。而公仪辞鱼。以为违法受鱼则失鱼，故不受。\u003cbr/\u003e\u003cbr/\u003e     三。明主者鉴于外也，而外事不得不成，故苏代非齐王。以令燕王专任子之，故不专任，终不成霸。人主鉴于士也，而居者不适不显，故潘寿言禹情。欲媚子之，故谓燕王言禹传位于益，终令启取之。王遂崇子之。人主无所觉寤，方吾知之，故恐同衣于族，而死借于权乎？方吾知人皆知己，不与同服者共车，同族者共家，恐其因同而擅己，况君权可借臣乎？吴章知之，故说以佯，而死借于诚乎？赵王恶虎目而壅明主之道，王圃中虎目而恶之，左右或言平阳君之目甚于虎目，遂杀言者。如周行人之却卫侯也。卫侯君名辟强，行人以辟强天子同号，故不令朝，改名然后纳之。\u003cbr/\u003e\u003cbr/\u003e     四。人主者，守法责成以立功者也。闻有吏虽乱而有独善之民，吏虽乱，贤人不改操，殷之三仁#4，夏之龙逢是也。不闻有乱民而有独治之吏，子率以正，孰敢不正？故明主治吏不治民。吏治则民治矣。说在摇木之本与引网之纲。摇木本则万木动，引网纲则万目张，吏正则国治也。故失火之啬夫，不可不论也。救火者，吏操壶走火，则一人之用也，操鞭使人，则役万夫。明主执契亦然。故所遇术者，如造交之遇惊#5马，牵马推车则不能进，代御执辔持荚则马咸骛矣。是以说在椎锻平夷，榜檠矫直。不然，败在淖齿用齐戮闵王，李兑用赵饿主父也。\u003cbr/\u003e\u003cbr/\u003e     五。因事之理则不劳而成，故兹郑之踞辕而歌以上高梁也。其患在赵简主税吏请轻重，主欲税，吏问轻重，主不自定其轻重之节，曰勿轻重而已，吏因擅意因以富。薄疑之言国中饱。简主喜而府库虚，百姓饿而奸吏富也。故桓公巡民而管仲省腐财怨女。公巡人，见有饥人及老而无妻者，以告仲曰：国有腐财则人饥，宫有怨女则人老而无妻也。不然，则在延陵乘马不得进，造父过之而为之泣也。前碍饰，后碍错，既不得前却，遂旁而佚，造父见之泣，犹赏罚失必致败也。\u003cbr/\u003e\u003cbr/\u003e     右经\u003cbr/\u003e\u003cbr/\u003e     一。造父御四马，驰骤周旋而恣欲于马。意所欲，马必随之也。恣欲于马者，擅辔筴之制也。以辔筴专制之，故马不违也。然马惊于出彘，而造父不能禁制者，非辔筴之严不足也，威分于出彘也。彘亦令马可畏，故曰威分。王子于期为驸驾，辔筴不用而择欲于马，擅刍水之利也。然马过于圃池而驸马败者，非刍水之利不足也，德分于圃池也。故王良、造父，天下之善御者也，然而使王良操左革而吒叱之，使造父操右革而鞭笞之，马不能行十里，共故也。田连、成窍，天下善鼓琴者也，然而田连鼓上，成窍擑下，而不能成曲，亦共故也。夫以王良、造父之巧，共辔而御不能使马，人主安能与其臣共权以为治？以田连、成窍之巧，共琴而不能成曲，人主又安能与其臣共势以成功乎？一曰。造父为齐王驸驾，渴马服成，令马忍渴，百日服习之，故成也。效驾圃中，渴马见圃池，去车走池，驾败。王子于期为赵简主取道争千里之表，其始发也，彘#6伏沟中，王子于期齐辔筴而进之，食突出于沟中，马#7惊驾败。\u003cbr/\u003e\u003cbr/\u003e     司城子罕谓宋君曰：庆赏赐与，民之所喜也，君自行之。杀戮诛罚，民之所恶也，臣请当之。宋君曰：诺。于是出威令，诛大臣，君曰问子罕也。于是大臣畏之，细民归之，处期年，子罕杀宋君而夺政。故子罕为出彘以夺其君国。罕用刑服国，是由出彘用威惧焉。\u003cbr/\u003e\u003cbr/\u003e     简公在上位，罚重而诛严，厚赋歛而杀戮民。田成恒#8设慈爱，明宽厚，简公以齐民为渴马，不以恩加民，而田成恒以仁厚为圃池也。以仁济物，由圃池也。一曰。造父为齐王驸驾，以渴服马，百日而服成，服成请效驾齐王。王曰：效驾于圃中。造父驱车入圃，马见圃池而走，造父不能禁。造父以渴服马久矣，今马见池，解而走，虽造父不能治。今简公之以法禁其众久矣，而田成恒利之，是田成恒#9倾圃池而示渴民也。一曰。王子于期为宋君为千里之逐。已驾，察手吻文。且发矣，驱而前之，轮中绳引而却之，马掩迹。拊而发之，彘逸出于窦中，马退而却，筴不能进前也，马駻而走，辔不能正也。一曰。司城子罕谓宋君曰：庆贺赐予者，民之所好也，君自行之。诛罚杀戮者，民之所恶也，臣请当之。二于是戮细民而诛大臣，君曰与子罕议之。居期年，民知杀生之命制于子罕也，故一国归焉？故子罕劫宋君而夺其政，法不能禁也。故曰子罕为出彘，而田成常为圃池也。今令王良、造父共车，人操一边辔而入门闾，驾必败而道不至也。令田连、成窍共琴，人抚一弦而挥，则音必败曲不遂矣。\u003cbr/\u003e\u003cbr/\u003e     二。秦昭王有病，百姓里买牛而家为王祷。公孙述出见之，入贺王曰：百姓乃皆里买牛为王祷。王使人问之，果有之。王曰：訾之人二甲。訾，毁也，罚之也。夫非令而擅祷者，是爱寡人也。夫爱寡人，寡人亦且改法而心与之相循者、是法不立，法不立，乱亡之道也不如人罚二甲而复与为治。一曰。秦襄王病，百姓为之祷，病愈，杀牛塞祷。郎中阎遏、公孙衍出而见之曰：非社腊之时也，奚自杀牛而祠社？怪而问之，百姓曰：人主病，为之祷，今病愈，杀牛塞祷。阎遏、公孙衍说，见王，拜贺曰：过尧、舜矣。王惊曰：何谓也？对曰：尧、舜，其民未至为之祷也，今王病，而民以牛祷，病愈，杀牛塞祷，故臣窃以主为过尧、舜也。王因使人问之何里为之，訾其里正与伍老屯二甲。屯亦罚也。阎遏、公孙衍媿不敢言。居数月，王饮酒酣乐，阎遏、公孙衍谓王曰：前时臣窃以王为过尧、舜，非直敢谀也。尧、舜病，且民未至为之祷也。今王病而民以牛祷，病愈，杀牛塞祷。今乃訾其里正与伍老屯二甲#10，臣窃怪之。王曰：子何故不知于此？彼民之所以为我用者，非以吾爱之为我用者也，以吾势之为我用者也。吾释势与民相收，若是，吾不适爱，而民因不为我用也，故遂绝爱道也。\u003cbr/\u003e\u003cbr/\u003e     秦大饥，应侯请曰：五苑之草着、谓草木着地而生也。蔬菜、橡果、枣栗，足以活民，请发之。昭襄王曰：吾秦法，使民有功而受赏，有罪而受诛。今发五苑之蔬草者，使民有功与无功俱赏也。夫使民有功与无功俱赏者，此乱之道也。夫发五苑而乱，不如弃枣蔬而治。一曰。令发五苑之蓏蔬枣栗足以活民、是用民有功与无功争取也。夫生而乱，不如死而治，大夫其释之。\u003cbr/\u003e\u003cbr/\u003e     田鲔教其子田章曰：欲利而身、先利而君。欲富而家，先富而国。一曰。田鲔教其子田章曰：主卖官爵，臣卖智力，故自恃无恃人。","cnt":0,"sort":6632331,"author":"韩非","prev":"6632330.html","next":"6632332.html","book_title":"韩非子","updateTimeFmt":"2024-03-28 17:25:45","category":"都市小说"}