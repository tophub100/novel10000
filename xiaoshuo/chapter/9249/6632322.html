{"id":0,"code":"6632322.html","title":"第20章","latest_chapter_name":"正文 第41章","xiao_shuo_code":"9249","content":"\u003cbr/\u003e\u003cbr/\u003e    中山之相乐池以车百乘使赵，选其客之有智能者以为将行，将主行道之人，以为行位。中道而乱，乐池曰：吾以公为有智，而使公为将行，今中道而乱何也？客因辞而去曰：公不知治，有威足以服之人，而利足以劝之，故能治之。今臣，君之少客也，言在客之少也。夫从少正长，从贱治贵，而不得操其利害之柄以制之，此所以乱也。尝试使臣彼之善者我能以为卿相，彼不善者我得以斩其首，何故而不治？\u003cbr/\u003e\u003cbr/\u003e     公孙鞅之法也重轻罪。重罪#3者人之所难犯也，而小过者人之所易去也，使人去其所易无离其所难，此治之道。夫小过不生，大罪不至，是人无罪而乱不生也。今重罪轻，轻罪避，故能无罪而不生乱也。\u003cbr/\u003e\u003cbr/\u003e     一曰。公孙鞅曰：行刑重其轻者，轻者不至，重者不来，不犯轻，自然无重罪也。是谓以刑去刑也。以轻刑去重刑。刻南之地，丽水之中生金，人多窃采金，采金之禁，得而辄辜砾于市，甚众，壅离其水也，又设防禁遮拥，令人离其水也。而人窃金不止。夫罪莫重辜磔于市，犹不止者，不必得也。言犯罪者不必一一皆得，而有免脱者，则人行其免脱而轻犯重罪。故今有于此，曰：予汝天下而杀汝身，庸人不为也。夫有天下，大利也，犹不为者，知必死故。不必得也，则虽辜磔窃金不止。知必死，则天下不为也。\u003cbr/\u003e\u003cbr/\u003e     鲁人烧积泽，天北风，火南倚，火势南靡，故曰倚也。恐烧国，哀公惧，自将众趣救火者，左右无人，尽逐兽而火不救。乃召问仲尼，仲尼曰：夫逐兽者乐而无罚，救火者苦而无赏，此火之所以无救也。哀公曰：善。仲尼曰：事急，不及以赏，救火者尽赏之，则国不足以赏于人，请徒行罚#4。哀公曰：善。于是仲尼乃下令曰：不救火者，比降北之罪。逐兽者，比入禁之罪。令下未遍而火已救矣。\u003cbr/\u003e\u003cbr/\u003e     成驩谓齐王曰：王太仁，太不忍人。王曰：太仁太不忍人，非善名邪？对曰：此人臣之善也，非人主之所行也。夫人臣必仁而后可与谋，不忍人而后可近也。不仁则不可与谋，忍人则不可近也。王曰：然则寡人安所太仁，安不忍人？对曰：王太仁于薛公，而太不忍于诸田。太仁薛公则大臣无重，太仁则纵之骄奢，不修德义，众必轻之，故威不得重也。太不忍诸田则父兄犯法。大臣无重则兵弱于外，父兄犯法则政乱于内。兵弱于外，政乱于内，此亡国之本也。\u003cbr/\u003e\u003cbr/\u003e     魏惠王谓卜皮曰：子闻寡人之声问亦何如焉？对曰：臣闻王之慈惠也。王欣然喜曰：然则功且安至？对曰：王之功至于亡。王曰：慈惠，行善也，行之而亡何也？卜皮对曰：夫慈者不忍，而惠者好与也。不忍则不诛有过，好予则不待有功而赏。有过不罪，无功受赏，虽亡不亦可乎？\u003cbr/\u003e\u003cbr/\u003e     齐国好厚葬，布帛尽于衣衾，材木尽于棺椁。桓公患之，以告管仲曰：布帛尽则无以为蔽，材木尽则无以为守备，而人厚葬之不休，禁之奈何？管仲对曰：凡人之有为也，非名之则利之也。于是乃下令曰：棺椁过度者戮其尸，罪夫当丧者。夫戮死无名，罪当丧者无利，人何故为之也？\u003cbr/\u003e\u003cbr/\u003e     卫嗣君之时，有胥靡逃之魏，因为襄王之后治病，魏襄王之后也。卫嗣君闻之，使人请以五十金买之，五反而魏王不予，乃以左氏易之。左氏，都邑名也。羣臣左右谏曰：夫以一都买一胥靡可乎？王曰：非子之所知也。夫治无小而乱无大，若不治小者，则大乱起也。法不立而诛不必，当诛而不诛，故曰不必也。虽有十左氏无益也。法立而诛必，虽失十左氏无害也。魏王闻之曰：主欲治而不听之，不祥。因载而往徒献之。徒献虽胥靡，不取都金。\u003cbr/\u003e\u003cbr/\u003e     三。齐王问于文子曰：治国何如？对曰：夫赏罚之为道，利器也。君固握之，不可以示人。若如臣者，犹兽鹿也，唯荐草而就。兽鹿就荐草，人臣归厚赏，故赏罚之利器，不可示于人也。\u003cbr/\u003e\u003cbr/\u003e     越王问于大夫文种曰：吾欲伐昊，可乎？对曰：可矣。吾赏厚而信，罚严而必。君欲知之，何不试焚宫室？于是遂焚宫室，人莫救之，乃下令曰：人之救火者死，比死敌之赏。救火而不死者，比胜敌之赏。不救火者，比降北之罪。人涂其体、被濡衣而赴火者，左三千人，右三千人。此知必胜之势也。\u003cbr/\u003e\u003cbr/\u003e     吴起为魏武侯西河之守，秦有小亭临境，吴起欲攻之。不去，则甚害田者。言，亭能为田者害，政当去之。去之，则不足以徵兵甲。亭，小故也。于是乃倚一车辕于北门之外而令之曰：有能徙此南门之外者，赐之上田上宅。人莫之徙也。及有徙之者，还，赐之如令#5。俄又置一石赤菽东门之外而令之曰：有能徙此于西门之外者，赐之如初。人争徙之。乃下令大夫曰：明日且攻亭，有能先登者，仕之国大夫，赐之上田宅。人争趋之，于是攻亭一朝而拔之。\u003cbr/\u003e\u003cbr/\u003e     李悝为魏文侯上地之守，而欲人之善射也，乃下令曰：人之有狐疑之讼者，令之射的，的，所射质。中之者胜，不中者负。令下而人皆疾习射，日夜不休。及与秦人战，大败之，以人之善战射也。\u003cbr/\u003e\u003cbr/\u003e     宋崇门之巷人服丧，而毁甚瘠，上以为慈爱于亲，举以为官师。明年，人之所以毁死者岁十余人。子之服亲丧者为爱之也，而尚可以赏劝也，况君上之于民乎？君而无赏，则功不立。\u003cbr/\u003e\u003cbr/\u003e     越王虑伐吴，虑，谋也。欲人之轻死也，出见怒鼃乃为之式。从者曰：奚敬于此？王曰：为其有气故也。明年之请以头献王者岁十余人。由此观之，誉之足以杀人矣。誉于勇则人之以头献。\u003cbr/\u003e\u003cbr/\u003e     一曰。越王勾践见怒鼃而式之，御者曰：何为式？王曰：鼃有气如此，可无为式乎？士人闻之曰：鼃有气，王犹为式，况士人之有勇者乎。是岁；人有自对死以其头献者。颈，割者也。故越#6王将复吴#7而试其教，燔台而鼓之，使民赴火者，赏在火也。火虽杀人，赴之必得赏，故赴之不惧也。临江而鼓之，使人赴水者，赏在水也。临战而使人绝头刳腹而无顾心者，赏在兵也。又况据法而进贤，其助甚此矣。进贤可以得赏，又无水火之难，则人岂不为哉？其所不进贤者，但君不赏故也。\u003cbr/\u003e\u003cbr/\u003e     韩昭侯使人藏弊袴，侍者曰：君亦不仁矣，弊袴不以赐左右而藏之。昭侯曰：非子之所知也。吾闻明主之爱，一嚬一笑，必忧其不善，劝其能善，不妄为也。嚬有为吨，而笑有为笑。今夫袴岂特嚬笑哉。嚬笑尚不妄为，况弊袴岂可以无功而与也。袴之与嚬笑远矣，吾必待有功者，故收藏之未有予也。\u003cbr/\u003e\u003cbr/\u003e     鱣似蛇，写似烛。人见蛇则惊骇，见烛则毛起。然而妇人拾蚕，而渔者握鱣，利之所在，则亡其所恶，皆为孟贲。鱣、蚕有利，故人握拾，皆有孟贲之勇。\u003cbr/\u003e\u003cbr/\u003e     四。魏王谓郑王曰：始郑、梁一国也，已而别，今愿复得郑而合之梁。郑君患之，召羣臣而与之谋所以对魏。郑公子谓郑君曰：此甚易应也。君对魏曰：以郑为故魏而可合也，则弊邑亦愿得梁而合之郑。魏王乃止。\u003cbr/\u003e\u003cbr/\u003e     齐宣王使人吹竽，必三百人，南郭处士请为王吹竽，宣王说之，廪食以数百人。廪，给。宣王死，湣王立，好一、一听之，处士逃。\u003cbr/\u003e\u003cbr/\u003e     一曰#8。韩昭侯曰：吹竽者众，吾无以知其善者。田严对曰：一一而听之。\u003cbr/\u003e\u003cbr/\u003e     赵令人因申子于韩请兵，将以攻魏，申子欲言之君，而恐君之疑己外市也，为外请兵，取其货利，故曰市。不则恐恶于赵，乃令赵绍、韩杳尝试君之动貌而后言之，许不之貌必有变动可得而知，故曰动貌。内则知昭侯之意，外则有得赵之功。既为之请，若许，其恩固以成。不许，终以为之请矣，亦不敢许其恩，固赵之功也。三国兵至，韩王谓楼缓曰：三国之兵深矣，寡人欲割河东而讲，何如？讲，谓有急且与之，后宁将复取，事拟存，终反复，若讲论，故曰讲。对曰：夫割河东，大费也。免国于患，大功也。此父兄之任也，王何不召公子汜而问焉？王召公子汜而告之，对曰：讲亦悔，不讲亦悔。王今割河东而讲，三国归，王必曰：三国固且去矣，吾特以三城送之。三国自去，又与之城，是徒以三城为送，此悔之辞。不讲，三国也入韩，则国必大举矣，王必大悔，王曰：不献三城也。若不讲之，三国入而韩必大举，王必悔曰：吾不献三城之故也。臣故曰：王讲亦悔，不讲亦悔。王曰：为我悔也，宁亡三城而无悔，危乃悔。寡人断讲矣。言讲事断定。\u003cbr/\u003e\u003cbr/\u003e     应侯谓秦王曰：王得宛叶、蓝田、阳夏，断河内，困梁、郑，所以未王者，赵未服也。弛上党在一而已，废上党，弃一郡而已。以临东阳，则则郸口中虱也。以守上党之兵临东阳，则邯郸危如口中之虱。王拱而朝天下，后者以兵中之。中，伤也。然上党之安乐，其处甚剧，臣恐弛之而不听，奈何？今上党既安乐，而其处又烦剧，虽欲弛之，恐王不听。王曰：必弛易之矣。谓移易其兵以临东阳，吾断定矣。\u003cbr/\u003e\u003cbr/\u003e     五。庞敬，县令也，遣市者行，而召公大夫而还之，公大夫亦遣为市。立以间，无以诏之，卒遣行。不命，卒遣去，俱不测其由也。市者以为令与公大夫有言，不相信，以至无奸。大夫虽告以不命，反亦不信，故不敢为奸。\u003cbr/\u003e\u003cbr/\u003e     戴驩，宋大宰，夜使人曰：吾闻数夜有乘輼车至李史门者，谨为我伺之。使人报曰：不见輼车，见有奉笋而与李史语者，有间，李史受笋。遣伺輼车，故实奉笋，本令伺奉笋，彼当易其辞。\u003cbr/\u003e\u003cbr/\u003e     周主亡玉簪，令吏求之，三日不能得也。周主令人求而得之家人之屋间，周主曰：吾之吏之不事事也。不事于臣之事也。求簪三日不得之，吾令人求之，不移日而得之。于是吏皆悚惧，以为君神明也。\u003cbr/\u003e\u003cbr/\u003e     商太宰使少庶子之市，顾反而问之曰：何见于市？对曰：无见也。太宰曰：虽然，何见也？对曰：市南门之外甚众牛车，仅可以行耳。太宰因诫使者无敢告人吾所问于女，因召市吏而诮之曰：市门之外何多牛屎？市吏甚怪太宰知之疾也，乃悚惧其所也。\u003cbr/\u003e\u003cbr/\u003e     六。韩昭侯握爪而佯亡一爪，求之甚急，左右因割其爪而效之，昭侯以此察左右之诚不割。割爪，不诚。韩昭侯使骑于县，使者报，昭侯问之曰：何见也？对曰：无所见也。昭侯曰：虽然，何见？曰：南门之外，有黄犊食苗道左者。昭侯谓使者毋敢泄吾所问于女，乃下令曰：当苗时，禁牛马入人田中同有令入，而吏不以为事，牛马甚多入人田中，亟举其数上之，不得，将重其罪。于是三乡举而止之，昭侯曰：未尽也。复往审之，乃得南门之外黄犊。吏以昭侯为明察，皆悚恐其所而不敢为非。\u003cbr/\u003e\u003cbr/\u003e     周主下令索田杖，吏求之数日不能得，周主私使人求之，不移日而得之，乃谓吏曰：吾知吏不事事也。曲杖甚易也，而吏不能得，我令人求之，不移日而得之，岂可谓忠哉？吏乃皆悚惧其所，以君为神明。\u003cbr/\u003e\u003cbr/\u003e     卜皮为县令，其御吏污秽，而有爱妾，卜皮乃使少庶子佯爱之，佯爱御吏。以知御吏阴情。\u003cbr/\u003e\u003cbr/\u003e     西门豹为邺#9令，佯亡其车辖，令吏求之不能得，使人求而得之家人屋间。\u003cbr/\u003e\u003cbr/\u003e     七。阳山君相卫#10，闻王之疑己也，乃伪谤樛竪以知之。樛竪，王之所爱，令伪谤之，必忿而言王之疑己也。\u003cbr/\u003e\u003cbr/\u003e     淳齿闻齐文王之恶己也，及矫为秦使以知之。王既不疑秦使，必以请告。\u003cbr/\u003e\u003cbr/\u003e     齐人有欲为乱者，恐王知之，因诈逐所爱者，令走王知之。王知逐所爱，则不疑其为乱也。\u003cbr/\u003e\u003cbr/\u003e     子之相燕，坐而佯言曰：走出门者何白马也？左右皆言不见。有一人走追之，报曰：有。子之以此知左右之诚信不。伪报有白马者，是不诚信。\u003cbr/\u003e\u003cbr/\u003e     有相与讼者，子产离之而无使得通辞，倒其言以告而知之。谓得以此言以告彼，彼言以告此，则知讼者之情实。\u003cbr/\u003e\u003cbr/\u003e     卫嗣公使人为客过关市，关市苛难之，因事关市以金，与关吏乃舍之，嗣公谓关曰：某时有客过而所，与女金，而女因遣之。关市乃大恐，而以嗣公为明察。\u003cbr/\u003e\u003cbr/\u003e     注释：\u003cbr/\u003e\u003cbr/\u003e     #1『言』字显系『信』字之误，当改。\u003cbr/\u003e\u003cbr/\u003e     #2此处脱『竪牛曰』三字，据陈奇猷说补。\u003cbr/\u003e\u003cbr/\u003e     #3此处脱『重罪』二字，据陈奇猷说补。\u003cbr/\u003e\u003cbr/\u003e     #4『赏』字当为『罚』字，据陈奇猷说改。\u003cbr/\u003e\u003cbr/\u003e     #5『今』显系『令』字之误，当改。\u003cbr/\u003e\u003cbr/\u003e     #6『越』误为『曰』，据张榜本、赵用贤本改。\u003cbr/\u003e\u003cbr/\u003e     #7『吴』误为『吾』，据张榜本、赵用贤本改。\u003cbr/\u003e\u003cbr/\u003e     #8『日』显系『曰』之误，当改。\u003cbr/\u003e\u003cbr/\u003e     #9『邺』误为『濮』，当改。\u003cbr/\u003e\u003cbr/\u003e     #10『卫』误为『谓』，据陈奇猷集释本改。","cnt":0,"sort":6632322,"author":"韩非","prev":"6632321.html","next":"6632323.html","book_title":"韩非子","updateTimeFmt":"2024-03-28 17:25:45","category":"都市小说"}