{"id":0,"code":"6632332.html","title":"第30章","latest_chapter_name":"正文 第41章","xiao_shuo_code":"9249","content":"\u003cbr/\u003e\u003cbr/\u003e    公仪休相鲁而嗜鱼，一国尽争买鱼而献之，公仪子不受。其弟谏曰：夫子嗜鱼而不受者何也？对曰：夫惟嗜鱼，故不受也。夫即受鱼，必有下人之色，有下人之色，将枉于法，枉于法则免于相，虽嗜鱼，此不必能自给致我鱼，我又不能自给鱼。即无受鱼而不兔于相，虽嗜鱼我能长自给鱼。此明夫恃人不如自恃也，明于人之为己者不如己之自为也。\u003cbr/\u003e\u003cbr/\u003e     三。子之相燕，贵而主断。苏代为齐使燕，王问之曰：齐王亦何如主也？对曰：必不霸矣。燕王曰：何也？对曰：昔桓公之霸也，内事属鲍叔，外事属管仲，桓公被发而御妇人，日游于市。今齐王不信其大臣。于是燕王因益大信子之。子之闻之，使人遗苏代金百镒，而听其所使之。一曰。苏代为秦使燕，见无益子之则必不得事而还，贡赐又不出，于是见燕王乃誉齐王。燕王曰：齐王何若是之贤也，则将必王乎？苏代曰：救亡不暇，安得王哉？燕王曰：何也？曰：其任所爱不均。燕王曰：其亡何也？曰：昔者齐桓公爱管仲，置以为仲父，内事理焉，外事断焉，举国而归之，故一匡天下，九合诸侯。今齐任所爱不均，是以知其亡也。燕王曰：今吾任子之，天下未之闻之也。于是明日张朝而听子之。\u003cbr/\u003e\u003cbr/\u003e     潘寿谓燕王曰：王不如以国让子之。人所以谓尧贤者，以其让天下于许由，许由必不受也，则是尧有让许由之名而实不失天下也。今王以国让子之，子之必不受也，则是王有让子之之名而与尧同行也。于是#11燕王因举国而属之，子之大重。一曰。潘寿，阚者。燕使人聘之。潘寿见燕王曰：臣恐子之之如益也。王曰：何益哉？对曰：古者禹死，将传天下于益，启之人因相与攻益而立启。今王信爱子之，将传国子之，太子之人尽怀印为，子之之人无一人在朝廷者，王不幸弃羣臣，则子之亦益也。王因收吏玺，自三百石已上皆效之子之，子之大重。\u003cbr/\u003e\u003cbr/\u003e     夫人主之所以镜照者，诸侯之士徒也，今诸侯之士徒皆私门之党也。人主之所以自浅娋者，岩穴之士徒也，今岩穴之士徒皆私门之舍人也。是何也？夺？之资在子之也。故吴章曰：人主不佯憎爱人，佯爱人不得复憎也，佯憎人不得复爱也。一曰#12。燕王欲传国于子之也。问之潘寿，对曰：禹爱益而任天下于益，已而以启人为吏。及老，而以启为不足任天下，故传天下于益，而势重尽在启也。已而启与友党攻益而夺之天下，是禹名传天下于益，而实令启自取之也。此禹之不及尧、舜明矣。今王欲传之子之，而吏无非太子之人者也。是名传之，而实令太子自取之也。燕王乃收玺自三百石以上皆效之子之，子之遂重。\u003cbr/\u003e\u003cbr/\u003e     方吾子曰：吾闻之古礼，行不与同服者同车，不与同族者共家，而况君人者乃借其权而外其势乎！\u003cbr/\u003e\u003cbr/\u003e     吴章谓韩宣王曰：人主不可佯爱人，一日#13不可复憎。不可以佯憎人，一日不可复爱也。故佯憎佯爱之徵见，则谀者因资而毁誉之，虽有明主不能复收，而况于以诚借人也。\u003cbr/\u003e\u003cbr/\u003e     赵王游于圃中，左右以菟与虎而辍，辍而观之。盼然环其眼，环转其眼以作怒也。王曰：可恶哉，虎目也。左右曰：平阳君之目可恶过此。见此未有害也，见平阳君之目如此者则必死矣。其明日，平阳君闻之，使人杀言者，而王不诛也。\u003cbr/\u003e\u003cbr/\u003e     卫君入朝于周，周行人问其号，对曰：诸侯辟疆。周行人却之曰：诸侯不得与天子同号。开辟疆土者，天子之号。卫君乃自更曰：诸侯毁，而后内之。仲尼闻之曰：远哉禁偪，虚名不以借人，况实事乎！名辟疆，未必能必疆，故曰虚也。\u003cbr/\u003e\u003cbr/\u003e     四。摇木者一一摄其叶则劳而不徧，左右拊其本而叶徧摇矣，拊，击动也。临渊而摇木，乌惊而高，鱼恐而下。善张网者引其纲，若#14一一摄万目而后得，则是劳而难，引其纲而鱼已囊矣。故吏者，民之本纲者也，故圣人治吏不治民。治吏犹引纲，理人犹张目。\u003cbr/\u003e\u003cbr/\u003e     救火者，令吏挈壶瓮而走火则一人之用也，操鞭箠指麾而趣使人则制万夫。是以圣人不亲细民，明主不躬小事。\u003cbr/\u003e\u003cbr/\u003e     造父方耨，得有子父乘车过者，马惊而不行，其子下车牵马，父子推车请造父助我推车，造父因收器辍而寄载之，援其子之乘，乃始检辔持筴，未之用也而马辔惊矣。使造父而不能御，虽尽力劳身助之推车，马犹不肯行也。今身使佚，且寄载有德于人者，有术而御之也。故国者君之车也，势者君之马也，无术以御之，身虽处劳犹不兔乱，术则国之辔策也。有术以御之，身处佚乐之地，又制帝王之功也。\u003cbr/\u003e\u003cbr/\u003e     椎锻者所以平不夷也，榜檠者所以矫不直也，圣人之为法也，所以平不夷矫不直也。\u003cbr/\u003e\u003cbr/\u003e     淳齿之用齐也，擢闵王之筋；李兑之用赵也，饿杀主父。此二君者皆不能用其椎锻榜檠，故身死为戮而为天下笑。一曰。入齐则独闻淖齿而不闻齐王，入赵则独闻李兑而不闻赵王。故曰：人主者不操术，则威势轻而臣擅名。一曰。田婴相齐，人有说王者曰：终岁之计，王不一以数日之间自听之，则无以知吏之奸邪得失也。王曰：善。田婴闻之，即遽请于王而听其计，王将听之矣。田婴令官具押券斗石参升之计，王自听计，计不胜听，罢食，后复坐，不复暮食矣。田婴复谓曰：羣臣所终岁日夜不敢偷怠之事也，王以一夕听之，则羣臣有为劝勉矣。王曰：诺。俄而王已睡矣，吏尽揄刀削其押券升石之计。王自听之，乱乃始生。一曰。武灵王使惠文王莅政，李兑为相，武灵王不以身躬亲杀生之柄，故劫于李兑。\u003cbr/\u003e\u003cbr/\u003e     五。兹郑子引辇上高梁而不能支。兹郑踞辕而歌，前者止，后者趋，辇乃上。使兹郑无术以致人，则身虽绝力至死，辇犹不上也。今身不至劳苦而辇以上者，有术以致人之故也。\u003cbr/\u003e\u003cbr/\u003e     赵简主出税者，吏请轻重，简主曰：勿轻勿重。重则利入于上，若轻则利归于民，吏无私利而正矣。\u003cbr/\u003e\u003cbr/\u003e     薄疑谓赵简主曰：君之国中饱。简主欣然而喜曰：何如焉？对曰：府库空虚于上，百姓贫饿于下，然而奸吏富矣。\u003cbr/\u003e\u003cbr/\u003e     齐桓公微服以巡民家，人有年老而自养者，桓公问其故，对曰：臣有子三人，家贫无以妻之，佣未及#15反。桓公归以告管仲，管仲#16曰：畜积有腐弃之财则人饥饿，宫中有怨女则民无妻。桓公曰：善。乃论宫中有妇人而嫁之，下令于民曰：丈夫二十而室，妇人十五而嫁。一曰。桓公微服而行于民间，有鹿门稷者，行年七十而无妻，桓公问管仲曰：有民老而无妻者乎？管仲曰：有鹿门稷者，行年七十矣而无妻。桓公曰：何以令之有妻？管仲曰：臣闻之，上有积财则民臣必匮乏于下，宫中有怨女则有老而无妻者。桓公曰：善。令于宫中女子未尝御出嫁之，乃令男子年二十而室，女年十五而嫁。则内无怨女，外无旷夫。\u003cbr/\u003e\u003cbr/\u003e     延陵卓子乘苍龙挑文之乘，言雕饰之。钩饰在前，约钩使奋也。错錣在后，錣，锹也，以金饰之。马欲进则钩饰禁之，欲退则错錣、贯之，马因旁出。造父过而为之泣涕曰：古之治人亦然矣。夫赏所以劝之而毁存焉，罚所以禁之而誉加焉，民中立而不知所由，言赏则有毁，罚即有誉，故不知其所由。此亦圣人之所为泣也。一曰。延陵卓子乘苍龙与翟文之乘，马有翟之文。前则有错饰，后则利錣，进#17则引之，退则筴之，马前不得进，后不得退，遂避而逸，因下抽刀而刎其脚。造父见之而泣，终日不食，因仰天而叹曰：筴所以进之也，错饰在前，引所以退之也，利錣在后。今人主以其清洁也进之，以其不适左右也退之，以其公正也誉之，以其不听从也废之，民惧，中立而不知所由，此圣人之所为泣也。\u003cbr/\u003e\u003cbr/\u003e     注释：\u003cbr/\u003e\u003cbr/\u003e     #1『右』下脱『下』字，当补。\u003cbr/\u003e\u003cbr/\u003e     #2『以』字上脱『明之』二字，据凌瀛初本、迂评本补。\u003cbr/\u003e\u003cbr/\u003e     #3『？』为『恒』之壤字，当改。\u003cbr/\u003e\u003cbr/\u003e     #4『仁』误为『人』，据张榜本、赵用贤本改。\u003cbr/\u003e\u003cbr/\u003e     #5『笃』为『惊』之误，据陈奇猷说改。\u003cbr/\u003e\u003cbr/\u003e     #6『彘』字脱，据凌瀛初本、迂评本改。\u003cbr/\u003e\u003cbr/\u003e     #7『为』字显系『马』字之误、当改。\u003cbr/\u003e\u003cbr/\u003e     #8同3\u003cbr/\u003e\u003cbr/\u003e     #9同3\u003cbr/\u003e\u003cbr/\u003e     #10前皆为『二甲』，此不当为『二田』，当改。\u003cbr/\u003e\u003cbr/\u003e     #11『是』字脱，当补。\u003cbr/\u003e\u003cbr/\u003e     #12『曰』误为『日』，当改。\u003cbr/\u003e\u003cbr/\u003e     #13『日』误为『曰』，据陈奇猷本改。\u003cbr/\u003e\u003cbr/\u003e     #14作『不』不通，据迂评本、赵用贤本、凌瀛初本改为『若』。\u003cbr/\u003e\u003cbr/\u003e     #15『未及』误为『朱及』，据陈奇猷本改。\u003cbr/\u003e\u003cbr/\u003e     #16『管仲』二字脱，据迂评本、凌瀛初本补。\u003cbr/\u003e\u003cbr/\u003e     #17『进』误为『筴』，据陈奇猷本改。","cnt":0,"sort":6632332,"author":"韩非","prev":"6632331.html","next":"6632333.html","book_title":"韩非子","updateTimeFmt":"2024-03-28 17:25:45","category":"都市小说"}