{"id":0,"code":"6632308.html","title":"第6章","latest_chapter_name":"正文 第41章","xiao_shuo_code":"9249","content":"\u003cbr/\u003e\u003cbr/\u003e    欲为其国，必伐其聚。聚，为朋党交结，伐之者，所以离散其朋党也。不伐其聚，彼将聚众。欲为其地，必适其赐，地，亦国也。欲治其国，必令赐与适宜。不适其赐，乱人求益。彼求我予，假求人斧，乱人求益而与之，则是以斧假仇人也。假之不可，彼将用之以伐我。以斧与仇，则是假与不可，仇既得斧，我之见伐，不亦宜哉。黄帝有言曰：上下一日百战。夫上位可宝，上利可贪，居下者常有羡欲之心，欲静则不能，欲取则不得，二者交战，一日有百也。下匿其私，用试其上，上操度量，以割其下。下既有羡之心，常匿私以试上，故上必当操度量以割断其下也。故度量之立，主之宝也，度量可以割断下，故为主之宝也。党与之具，臣之宝也。党与具可以夺君位，故为臣宝。臣之所不弑其君者，党与不具也。故上失扶寸，下得寻常。四指为扶。上于度量少有所失，下之得利已数倍多矣。有国之君，不大其都。大其都，臣将据以叛国。有道之臣，不贵其家。大夫称家，贵其家，臣将波己。有道之君，不贵其臣。贵其臣，臣将贵势过己。贵之富之，备将代之。臣既贵富备，必将代君也。备危恐殆，急置太子，祸乃无从起。太子者，君之副贰，国之重镇。今欲备其危殆，必速置之，则祸端自息矣。内索出圉，必身自执其度量。臣人四面谋君，常在圉，今自内欲求出圉，但身执度量则可矣。厚者亏之，薄者靡之。厚，谓臣党与众，势位高也。位如此必亏之使薄也。亏靡有量，毋使民比周，同欺其上。亏之若月，若明之渐亏也。亦取其既盛必衰，天之道也。靡之若热。若钻火之取热，不得中息。简令谨诛，必尽其罚。尽刑罚之理也。毋弛而弓，一栖两雄。弓以射不当栖之雄，喻刑法罚不当位之官也。一栖两雄，其斗。争们貌。豺狼在牢，其羊不繁。豺狼，喻吏之贪残者。一家二贵，事乃无功。二贵争出命，服役者不知谁从，故事无功也。夫妻持政，子无适从。夫唱妇随者，礼之正也。今夫妻争持其政，故子不知所从也。为人君者，数披其木，毋使木枝扶疏。木，喻臣也。披，为落其枝也。数落木枝者，喻数削黜臣之威势也。木枝扶疏，将塞公闾，谓臣威权覆主，充塞公闾。私门将实，公庭将虚，主将壅围。围，圉也。数披其木，无使木枝外拒。拒，谓枝之旁生者也。木枝外拒，将逼主处。数披其木，毋使枝大本小。枝大本小，将不胜春风，不胜春风，枝将害心。春风所以发生万物者也，喻君恩赏所以荣益于下者也。枝本大矣，春风又发其荣以增其重，则披枝而害心。喻臣本实矣，君又加之恩赏以增其威重，则臣将二而危君矣。公子既众，宗室忧唫。宗室，谓太宗适子家也。庶子既众，势凌适子，故忧唫也。止之之道，数披其木，毋使枝茂。木数披，党与乃离。掘其根本，木乃不神。填其汹渊，毋使水清。渊者，水之停积。水清，鉴之者必众，喻虽族和附之者必多也。探其怀，夺之威。探其怀，谓渊其心知其所欲为。主上用之，若电若雷。威不下分，则君命神而可畏，故若雷电也。\u003cbr/\u003e\u003cbr/\u003e     八奸\u003cbr/\u003e\u003cbr/\u003e     凡人臣之所道成奸者有八术：道，引也。言奸臣或诱引君之左右，或诱引君之百姓以成其奸邪，其术有八也。一曰在同牀。何谓同牀？曰贵夫人，爱孺子，便僻好色，便辟得璧美好之色。此人主之所惑也。托于燕处之虞，乘醉饱之时，而求其所欲，此必听之术也。乘，因也。夫人孺子等由因君醉饱之时，进以燕娱之具，以求其所欲事无不听。为人臣者内事之以金玉，使惑其主，此之谓同牀。以金玉之宝，内事贵夫人爱孺子等，使之惑主，主惑则奸谋可成也。二曰在旁。何谓在旁？曰优笑侏儒，左右近习，优笑者，谓排优能啁笑者。侏儒，短人也。此人主未命而唯唯，未使而诺诺，先意承旨，观貌察色以先主心者也。此皆俱进俱退，皆应皆对，谓君所欲进，则左右近习俱共进之，所欲退，则俱共退之，命之则皆应，问之则皆对。一辞同轨，以移主心者也。为人臣者，内事比以金玉玩好，外为之行不法，使之化其主，此之谓在旁。#15奸臣既以金玉内事#16近习之臣，外又为行非法渐化其主，主既习非，则其位可得而夺也。三曰父兄。何谓父兄？曰侧室公子，人主之所亲爱也，大臣廷吏，人主之所与度计也，此皆尽力毕议，人主之所必听也。为人臣者事公子侧室以音声子女，收大臣廷吏以辞言，处约言事，事成则进爵益禄，以劝其心使犯其主，此之谓父兄。收，谓收摄其心也。谓臣欲取大臣之心，辞言为作声誉#17 ，又更处置，邀共言事于君，其事既成，大臣必益爵禄，用此以劝其心，使之犯忤其主，主犯则君臣有隙，奸臣可以施谋也。四曰养殃。何谓养殃？曰人主乐美宫室台池，好饰子女狗马以娱其心，此人主之殃也。为人臣者尽民力以美宫室台池，重赋歛以饰子女狗马，以娱其主而乱其心，从其所欲，而树私利其间，此谓养殃。五曰民萌。何谓民萌#18？ 曰为人臣者散公财以说民人，行小惠以取百姓，使朝廷市井皆劝誉己，以塞其主，臣行其惠，则主泽不下流，故曰塞其主。而成其所欲，此之谓民萌。六曰流行。何谓流行？曰人主者，固壅其言谈，希于听论议，易移以辩说。君门隔于九重，贤俊希得与接#19，故言谈论议希也。为人臣者求诸侯之辩士，养国中之能说者，使之以语其私，为巧文之言，流行之辞，谓其言巧便听者，似若流通而可行。示之以利势，惧之以患害，施属虚辞以坏其主，设施缀属浮虚之辞。此之谓流行。七曰威强。何谓威强？曰君人者，以羣臣百姓为威强者也。羣臣百姓之所善则君善之，非羣臣百姓之所善则君不善之。为人臣者，聚带剑之客，养必死之士以彰其威，明为己者必利，不为己者必死，以恐其羣臣百姓而行其私，此之谓威强。八曰四方。何谓四方？曰君人者，国小则事大国，兵弱则畏强兵，大国之所索，小国必听，强兵之所加，弱兵必服。为人臣者，重赋歛，尽府库，虚其国以事大国，而用其威求诱其君。甚者举兵以聚边境而制歛于内，薄者数内大使以震其君，使之恐惧，此之谓四方。凡此八者，人臣之所以道成奸，世主所以壅劫失其所有也，不可不察焉。\u003cbr/\u003e\u003cbr/\u003e     明君之于内也，娱其色而不行其谒，不使私请。所以防初奸之同牀也。其于左右也，使其身必责其言，不使益辞。所以防二奸之在旁也。其于父兄大臣也，听其言也必使以罚任于后，当则任之，不当则罚之。不令妄举。防三奸之父兄。其于观乐玩好也，必令之有所出，谓知其所从来。不使擅进，不使擅退，羣臣虞其意。防四奸之养殃也。虞，度也，必不令度君意擅有所进退也。其于德施也，纵禁财，发坟仓，积粟于仓，若坟然。利于民者必出于君，不使人臣私其德。防五奸之民萌也。其于说议也，称誉者所善，毁疵者所恶，必实其能，察其过，考实其能，察详其过。不使羣臣相为语。防六奸之流行。其于勇力之士也，军旅之功无踰赏，邑斗之勇无赦罪，邑斗勇者，谓恃力与邑人私斗。不使羣臣行私财。防七奸之威强也，不使行私财于勇士。其于诸侯之求索也，法则听之，不法则距之。防八奸之四方。\u003cbr/\u003e\u003cbr/\u003e     所谓亡君者，非莫有其国也，而有之者，皆非己有也。亡君虽有国，非己有之，令臣执制而有之。令臣以外为制于内，则是君人者亡也。臣自外制内，而君不擅举手，如此者君必亡也。听大国为救亡也，而亡亟于不听，听大国则诛求无厌，每事皆总，其倾国犹不足，有所不从，则有辞而见伐，故听从之，亡急于不听也。故不听。#20羣臣知不听，则不外诸侯，臣之外交，以君之听己，欲有所构结。今君既不总，则外交之心息矣。诸侯之不听则不受#21之臣诬其君矣。诸侯知我不听用其臣，不受彼臣之浮言以罔诬其君也。明主之为官职爵禄也，所以进贤材劝有功也。故曰：贤材者，处厚禄任大官，功大者有尊爵，受重赏。官贵者量其能，赋禄者称其功。是以贤者不诬能以事其主，有功者乐进其业，故事成功立。今则不然，不课贤不肖，论有功劳，用诸侯之重，诸侯以势位之重也，有所委属，而君用之。听左右之谒，父兄大臣上请爵禄于上，而下卖之以收财利，及以树私党。故财利多者买官以为贵，有左右之交者请谒以成重。功劳之臣不论，官职之迁失谬。是以吏偷官而外交，弃事而财亲。界是以贤者懈怠而不劝，有功者隳而简其业，此亡国之风也。隳，毁也，或本为堕也。\u003cbr/\u003e\u003cbr/\u003e     二竟\u003cbr/\u003e\u003cbr/\u003e     #1『由』字藏本误作『田』，今正。\u003cbr/\u003e\u003cbr/\u003e     #2『忠臣』下铁本有『之所以』三字迂评本无『之所以』三字，卢文绍、王先慎衍文，据刘。\u003cbr/\u003e\u003cbr/\u003e     #3张榜本无『之』字，据剧。\u003cbr/\u003e\u003cbr/\u003e     #4『巳』显系『己』字之误，当改。\u003cbr/\u003e\u003cbr/\u003e     #5『三』字显系『王』字之误，当改。\u003cbr/\u003e\u003cbr/\u003e     #6『惜』字当为『措』字之误。\u003cbr/\u003e\u003cbr/\u003e     #7『巳』字显系『己』字之误，作『巳』则不通。\u003cbr/\u003e\u003cbr/\u003e     #8『巳』当为『己』，作『已』则不通。\u003cbr/\u003e\u003cbr/\u003e     #9赵用贤本『夫』作『大』，据改。\u003cbr/\u003e\u003cbr/\u003e     #10『天』显系『夫』字之误，当改。\u003cbr/\u003e\u003cbr/\u003e     #11『羣于』为『于羣』之倒，注文即为『于羣』，据改。\u003cbr/\u003e\u003cbr/\u003e     #12『闹』显系『闭』字之误，本注文前后皆为『闭』，前正文亦为『闭』，故此处不得为『闹』。\u003cbr/\u003e\u003cbr/\u003e     #13赵用贤本『其』作『民』，据改。\u003cbr/\u003e\u003cbr/\u003e     #14正文作『施刑』，此作『也刑』则义不通。\u003cbr/\u003e\u003cbr/\u003e     #15赵用贤本无『主』字，据剧。\u003cbr/\u003e\u003cbr/\u003e     #16『丙事』于义不通。正文作『内事』据改。\u003cbr/\u003e\u003cbr/\u003e     #17『举』误，当为『誉』。据陈奇欢说改。\u003cbr/\u003e\u003cbr/\u003e     #18上下文皆作『民萌』，此不当作『民明』。\u003cbr/\u003e\u003cbr/\u003e     #19原作『摄』，据陈奇猷说改为『接』。\u003cbr/\u003e\u003cbr/\u003e     #20此『群臣』二字当衍，据陈奇猷说删。\u003cbr/\u003e\u003cbr/\u003e     #21『人』字为『受』字之误，据陈奇猷说改。","cnt":0,"sort":6632308,"author":"韩非","prev":"6632307.html","next":"6632309.html","book_title":"韩非子","updateTimeFmt":"2024-03-28 17:25:45","category":"都市小说"}