{"id":0,"code":"6632334.html","title":"第32章","latest_chapter_name":"正文 第41章","xiao_shuo_code":"9249","content":"\u003cbr/\u003e\u003cbr/\u003e    或曰：今使臧获奉君令诏卿相，莫敢不听，非卿相卑而臧获尊也，主令所加莫敢不从也。今使管仲之治，不缘桓公，是无君也，谓擅出其令，故曰不缘也。国无君不可以为治， 若负桓公之威，下桓公之令，是臧获之所以信也，奚待高、国、仲父之尊而后行哉？当世之行事都丞都丞，宦官之卑者也。之下徵令者，不辟尊贵，不就卑贱，二官虽卑，奉命徽令，亦不以尊即避，卑即就也。故行之而法者，虽巷伯信乎卿相。行之而非法者，虽大吏诎乎民萌。今管仲不务尊主明法，而事增宠益爵，是非管仲贪欲富贵，必闇而不知术也。故曰：管仲有失行，霄略有过誉。\u003cbr/\u003e\u003cbr/\u003e     韩宣王。问于樛留：吾欲两用公仲、公叔，其可乎？樛留对曰：昔魏两用楼、翟而亡西河，楼缓、翟璜也。楚两用昭、景而亡鄢郢，昭、景，楚之二姓。今君两用公仲、公叔，此必将争事而外市，与邻国交私，以示己利，故曰外市也。则国必忧矣。\u003cbr/\u003e\u003cbr/\u003e     或曰：昔者齐景公两用管仲、鲍叔，成汤两用伊尹、仲虺。夫两用臣者，国之忧，则是桓公不霸，成汤不王也。湣王一用淖齿而手死乎东庙，主父一用李兑减食而死。主有术，两甩不为患，无术，两用则争7事而外市，一则专制而劫弑。今留无术以规上，使其主去两用一，是不有西河、鄢、郢之忧，则必有身死减食之患。是樛留未有善以知言也。\u003cbr/\u003e\u003cbr/\u003e     难二\u003cbr/\u003e\u003cbr/\u003e     景公过晏子曰：子宫小，近市，请徙子家豫章之圃。晏子再拜而辞曰：且婴家贫，待市食，而朝暮趋之，不可以远。景公笑曰：子家习市，识贵贱乎？是时景公繁于刑，晏子对曰：踊贵而屦贱。景公曰：何故？对曰：刑多也。景公造亡老反。然变色曰：寡人其暴乎？于是损刑五。\u003cbr/\u003e\u003cbr/\u003e     或曰：晏子之贵踊，非其诚也，欲便辞以止多刑也，卒问而应，非深思也。乱国重兴，岂恶刑多？在当与不当耳，不在多少。此不察治之患也。夫刑当无多，不当无少，苟不当，虽少犹以为多也。无以不当闻，而以太多说，无术之患也。败军之诛以千百数，犹北不止。即治乱之刑如恐不胜，而奸尚不尽。今晏子不察其当否，而以大多为说，不亦妄乎？夫惜草茅者耗禾穗，惠盗贼者伤良民。今缓刑罚，行宽惠，是利奸邪而害善人也，此非所以为治也。齐桓公饮酒醉，遗其冠，耻之，三日不朝。管仲曰：此非有国之耻也，公故其不雪之以政？公曰：故其善。因发困仓，赐贫穷，论囹圄，出薄罪。处三日而民歌之曰：公胡不复遗冠乎！\u003cbr/\u003e\u003cbr/\u003e     或曰：管仲雪桓公之耻于小人，而生桓公之耻于君子矣。使桓公发囷仓而赐贫穷，论囹圄而出薄罪，非义也，不可以雪耻使之而义也。桓公宿义，须遗冠而后行之，则是桓公行义，非为遗冠也。是虽雪遗冠之耻于小人，而亦遗义之耻于君子矣。且夫发囷仓而赐贫穷者，是赏无功也。论囹圄出薄罪者，是不诛过也。夫赏无功则民偷幸而望于上，遗冠得赐，常望遗冠。不诛过则民不惩而易为非，此乱之本也，安可以雪耻哉？\u003cbr/\u003e\u003cbr/\u003e     昔者文王侵孟、克莒、举酆，三举事而纣恶之，文王乃惧，请入雒西之地、赤壤之国方千里以请解炮烙之刑，天下皆说。仲尼闻之曰：仁哉文王！轻千里之国而请解炮烙之刑。智哉文王！出千里之地而得天下之心。\u003cbr/\u003e\u003cbr/\u003e     或曰：仲尼以文王为智也，不亦过乎。夫智者知祸难之地而辟之者也，是以身不及于患也。使文王所以见恶于纣者，以其不得人心耶？则虽索人心以解恶可也。纣以其大得人心而恶之，已又轻地以收人心，是重见疑也。固其所以桎梏囚于羑里也。郑长者有言：体道，无为无见也。此最宜于文王也矣，不使人疑之也。仲尼以文王为智，未及此论也。\u003cbr/\u003e\u003cbr/\u003e     晋平公问叔向曰：昔者齐桓公九合诸侯，一匡天下，不识君之力也#8？臣之力也？叔向对曰：管仲善制割，宾胥无善削缝，言损益若女工翦削弥缝。隰朋善纯缘，言增饰若女工之纯缘也。衣成，君举而服之，亦臣之力也，君何力之有？师旷伏琴而笑之。公曰：太师奚笑也？师旷对曰：臣笑叔向之对君也。凡为人臣者，犹炮宰和五味而进之君，君弗食，孰敢强之也？臣请譬之：君者壤地也，臣者草木也，必壤地美然后草木硕大，亦君之力也，臣何力之有？\u003cbr/\u003e\u003cbr/\u003e     或曰：叔向、师旷之对皆偏辞也。夫一匡天下，九合诸侯，美之大者也，非专君之力也，又非专臣之力也。昔者宫之奇在虞，僖负羁在曹，二臣之智，言中事，发中功，虞、曹俱亡者何也？此有其臣而无其君者也。且蹇叔处干而干亡，处#9秦而秦霸，非蹇叔愚于干而智于秦也，此有君与无臣也。向曰臣之力也不然矣，昔者桓公宫中二市，妇闾里门也。二百，被发而御妇人，得管仲为五伯长，失管仲得竪刁，而身死虫流出尸不葬。以为非臣之力也，且不以管仲为霸；以为君之力也，且不以坚刁为乱。昔者晋文公慕于齐女而忘归，咎犯极谏，故使反晋国。故桓#10公以管仲合，文公以#11舅犯霸，而师旷曰君之力也又不然矣。凡五霸所以能成功名于天下者，必君臣俱有力焉。故曰叔向、师旷之对皆偏辞也。\u003cbr/\u003e\u003cbr/\u003e     齐桓公之时，晋客至，有司请礼，桓公曰告仲父者三。有司三请，皆曰告仲父。而优笑曰：易哉为君，一曰仲父，二曰仲父，优，徘优，乐者名。桓公曰：吾闻君人者劳于索人，佚于使人。吾得仲父已难矣，已得仲父之后，何为不易乎哉？\u003cbr/\u003e\u003cbr/\u003e     或曰：桓公之所应优，非君人者之言也。桓公以君人为劳于索人，何索人为劳哉？伊尹自以为宰干汤，百里奚自以为虏干穆公，虏所辱也，宰所羞也，蒙羞辱而接君上，贤者之忧世急也。然则君人者无逆贤而已矣，索贤不为人主难。且官职所以任贤也，爵禄所以赏功也，设官职陈爵禄，而士自至，君人者奚其劳哉？使人又非所佚也，人主虽使人必以度量准之，以刑名参之以事。遇于法则行，不遇于法则止。功当其言则赏，不当则诛。以刑名收臣，以度量准下。此不可释也，君人者焉佚哉？索人不劳，使人不佚，而桓公曰劳于索人，佚于使人者，不然。且桓公得#12管仲又不难，管仲不死其君而归桓公，鲍叔轻官让能而任之，桓公得管仲又不难明矣。已得管仲之后，奚遽易哉？管仲非周公旦#13，周公旦假为天子七年，成王壮，授之以政，非为天下计也，为其职也。夫不夺子而行天下者，必不背死君而事其雠，倍死君而事其雠者，必不难夺子而行天下，不难夺子而行天下者，必不难夺其君国矣。管仲，公子纠之臣也，谋杀桓公而不能，其君死而臣桓公，管仲之取舍非周公旦未可知也。若使管仲大贤也，且#14为汤、武#15，汤、武，桀、纣之臣也，桀、纣作乱，汤、武夺之，今桓公以易居其上，是以桀、纣之行居汤、武之上，桓公危矣。若使管仲不肖人也，且为田常，田常，简公之臣也而弑其君，今桓公以易居其上，是以简公之易居田常之上也，桓公又危矣。管仲非周公旦以明矣，然为汤、武与田常未可知也，为汤、武有桀、纣之危，为田常有简公之乱也。已得仲父之后，桓公奚处易哉？若使桓公之任管仲必知不欺己也，是知不欺主之臣也，然虽知不欺主之臣，今桓公以任管仲之专借坚刁、易牙，虫流出尸而不#16葬，桓公不知臣欺主与不欺主已明矣，而任臣如彼其专也，故曰：桓公间主。\u003cbr/\u003e\u003cbr/\u003e     李兑治中山，苦陉令上计而入多。李兑曰：语言辩，听之说不度于义，谓之窕言。苟且也。无山林泽谷之利而入多者，谓之窕货。君子不听窕言，不受窕货，子姑免矣。\u003cbr/\u003e\u003cbr/\u003e     或曰：李子设辞曰：夫言语辩听之说，不度于义者，谓之窕言。辩在言者，说在听者，言非听者也，则辩非说者也。所谓不度于义，非谓听者必谓所听也。听者非小人则君子也，小人无义必不能度之义也，君子度之义必不肯说也。夫曰言语辩，听之说，不度于义者，必不诚之言也。入多之为窕货也，未可远行也。李子之奸弗蚤禁，使至于计，是遂过也。无术以知而入多，入多者秾也，禳，丰多也。虽倍入将奈何？举事慎阴阳之和，种树节四时之适，无早晚之失，寒温之灾，则入多。不以小功妨大务，不以私欲害人事，丈夫尽于耕农，妇人力于织紝，则入#17多。务于畜养之理，察于土地之宜，六畜遂，五谷殖，则入多。明于权计，审于地形，舟车机械之利，用力少致功大#18，则入多。利商市关梁之行，能以所有致所无，客商归之，外货留之，俭于财用，节于衣食，宫室器械，周于资用，不事玩好，则入多。入多皆人为也。若天事、风雨时，寒温适，土地不加大，而有丰年之功，则入多。人事、天工，二物者皆入多，非山林泽谷之利也。夫无山林泽谷之利入多，因谓之窕货者，无术之言也。\u003cbr/\u003e\u003cbr/\u003e     赵简子围卫之郛郭，犀楯、犀橹立于矢石之所及，简子以犀为胁橹而自卧之。橹，楯类也。鼓之而士不起，简子投抱曰：乌乎，吾之士数弊也。行人烛过兔胄而对曰：臣闻之，亦有君之不能耳，士#19无弊者。但君不能用之耳。昔者吾先君献公并国十七，服国三十八，战十有二胜，是民之用也。献公没，惠公即位，淫衍暴乱，身好玉女，秦人恣侵，去降十七里，亦是人之用也。惠公没，文公授之，围卫取邺，城濮之战，五败荆人，取尊名于天下，亦此人之用也。亦有君不能耳，士无弊也。简子乃去楯橹，立矢石之所及，鼓之而士乘之，战大胜。简子曰：与吾得革车千乘，不如闻行人烛过之一言也。\u003cbr/\u003e\u003cbr/\u003e     或曰：行人未有以说也，乃道惠公以此人是败，文公以此人是霸，未见所以用人也。文能以赏信必罚，未必去橹亲立于矢石问。简子未可以速去胁橹也。严亲在围，轻犯矢石，孝子之所爱亲也。孝子所以轻犯矢石而教者，谓亲爱。孝子爱亲，百数之一也。犯难救亲，百人无一人，言孝希已。今以为身处危而人尚可战，是以百族之子于上皆善孝子之爱亲也，是行人之诬也。能孝于亲者尚百无一，况于君百族于行孝哉。是诬也。好利恶害，夫人之所有也。赏厚而信，人轻敌矣。刑重而必，失人不北#20矣。长行徇上，数百不一失。喜利畏罪，人莫不然。将众者不出乎莫不然之数，而道乎百无失人之行，人未知用众之道也。\u003cbr/\u003e\u003cbr/\u003e     注释：\u003cbr/\u003e\u003cbr/\u003e     #1『无复』误为『古复』据赵用贤本改。\u003cbr/\u003e\u003cbr/\u003e     #2『易非』显系『易牙』之误，当改。\u003cbr/\u003e\u003cbr/\u003e     #3『毋』显系『母』之误，当改。\u003cbr/\u003e\u003cbr/\u003e     #4『功』误为『乃』，据陈奇猷说改。\u003cbr/\u003e\u003cbr/\u003e     #5『君市』二字脱，据凌瀛初本补。\u003cbr/\u003e\u003cbr/\u003e     #6『臣』显系『功』之误，当改。\u003cbr/\u003e\u003cbr/\u003e     #7下『争』字衍，据凌瀛初本、迂评本删。\u003cbr/\u003e\u003cbr/\u003e     #8此处脱『君之力也』四字，据张榜本补。\u003cbr/\u003e\u003cbr/\u003e     #9『处」字脱，依陈奇猷本补。\u003cbr/\u003e\u003cbr/\u003e     #10『国』字误衍，据陈奇猷本删。\u003cbr/\u003e\u003cbr/\u003e     #11『以』字脱，据凌瀛初本、迂评本补。\u003cbr/\u003e\u003cbr/\u003e     #12『得』字脱，据凌瀛初本、迂评本补。\u003cbr/\u003e\u003cbr/\u003e     #13『且』显系『旦』之误，当改。\u003cbr/\u003e\u003cbr/\u003e     #14『且』误为『旦』，当改。\u003cbr/\u003e\u003cbr/\u003e     #15此处脱『汤武』二字，据凌瀛初本、迂评本补。\u003cbr/\u003e\u003cbr/\u003e     #17『不』误为『作』，据凌瀛初本、迂评本改。\u003cbr/\u003e\u003cbr/\u003e     #18『入』误为『人』，据陈奇猷本改。\u003cbr/\u003e\u003cbr/\u003e     #19『大』误为『天』，据陈奇猷本改。\u003cbr/\u003e\u003cbr/\u003e     #20『士』字脱，据陈奇猷本补。\u003cbr/\u003e\u003cbr/\u003e     #21『北』误为『比』，据凌瀛初本、迂评本改。","cnt":0,"sort":6632334,"author":"韩非","prev":"6632333.html","next":"6632335.html","book_title":"韩非子","updateTimeFmt":"2024-03-28 17:25:45","category":"都市小说"}