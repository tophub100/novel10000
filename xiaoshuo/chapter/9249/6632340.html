{"id":0,"code":"6632340.html","title":"第38章","latest_chapter_name":"正文 第41章","xiao_shuo_code":"9249","content":"\u003cbr/\u003e\u003cbr/\u003e    慈母之于弱子也，爱不可为前。不可先以爱养之也。然而弱子有僻行，使之随师。有恶病，使之事医。不随师则陷于刑，不事医则疑于死。慈母虽爱，无益于振刑救死。则存子者非爱也。子母之性爱也，臣主之#12权筴也。母不能以爱存家，君安能以爱持国？明主者通于富强，则可以得欲矣。故谨于听治，富强之法也。明其法禁，察其谋计，法明则内无变乱之患，计得则#13外无死虏之祸。故存国者，非仁义也。仁者，慈惠而轻财者也。暴者，心毅而易诛者也。慈惠则不忍，轻财则好与，心毅则憎心见于下，易诛则妄杀加于人。不忍则罚多宥赦，好予则赏多无功。憎心见则下怨其上，妄诛则民将背叛。故仁人在位，下肆而轻犯禁法，偷幸而望于上。暴人在位，则法令妄而臣主乖，民怨而乱心生。故曰：仁暴者，皆亡国也。\u003cbr/\u003e\u003cbr/\u003e     不能具美食而劝饿人饭，不为能活饿者也。不能辟草生粟而劝贷施赏赐，不为能#14富民者也。今学者之言也，不务本作而好末事，知道虚圣以说民，此劝饭之说。劝饭之说，明主不受也。\u003cbr/\u003e\u003cbr/\u003e     书约而弟子辩，法省而民讼简。是以圣人之书必着论，明主之法必详#15事。尽思虑，揣得失，智者之所难也。无思无虑，挈前言而责后功，愚者之所易也。明主虑愚者之所易，以责智者之所难，故智虑力劳不用而国治也。\u003cbr/\u003e\u003cbr/\u003e     酸甘咸淡，不以口断而决于宰尹，则厨人轻君而重于宰尹矣。上下清浊，不以耳断而决于乐正，则瞽工轻君而重乐正矣。治国是非，不以术断而决于宠人，则臣下轻君而重宠人矣。人主不亲观听，而制断在下，托食于国者也。\u003cbr/\u003e\u003cbr/\u003e     使人不衣不食而不饥不寒，又不恶死，则无事上之意。意欲不宰于君，则不可使也。今生杀之柄在大臣，而主令得行者，未尝有也。虎豹必不用其爪牙而与鼷鼠同威，万金之家必不用其富厚而与监门同资。有土之君，说人不能利，恶人不能害，索人欲畏重己，不可得也。\u003cbr/\u003e\u003cbr/\u003e     人臣肆意陈欲曰侠，人主肆意陈欲曰乱。人臣轻上曰骄，人主轻下曰暴。行理同实，下以受誉，上以得非，人臣大得，人主大亡。明主之国，有贵臣无重臣。贵臣者，爵尊而官大也。重臣者，言听而力多者也。明主之国，迁官袭级，官爵受功，故有贵臣。言不度行而有伪必诛，故无重臣也。\u003cbr/\u003e\u003cbr/\u003e     八经\u003cbr/\u003e\u003cbr/\u003e     一。凡治天下，必因人情。人情者有好恶，故赏罚可用。赏罚可用则禁令可立，禁令可立而治道具矣。君执柄以处势，故令行禁止。柄者杀生之制也，势者胜众之资也。废置无度则权渎，赏罚下共则威分。是以明主不怀爱而听，不留说而计。故听言不参则权分乎奸，智力不用则君穷乎臣。故明主之行制也天，不可测也。其用人也鬼。如鬼之阴密。天则不非，既高不测，谁能非之？鬼则不困。既阴密，谁能困之？势行教严，逆而不违，虽#16逆天下不敢违，此势之用也。毁誉一行而不议。毁誉一行，而天下不敢议。故赏贤罚暴，举善之至者也。赏暴罚贤，举恶之至者也。是谓赏同罚异。赏莫如厚，使民利之。誉莫如美，使民荣之。诛莫如重，使民畏之。毁莫如恶，使民耻之。然后一行其法，禁诛于私。家不害功罪，赏罚必知之。知之道尽矣。\u003cbr/\u003e\u003cbr/\u003e     因情\u003cbr/\u003e\u003cbr/\u003e     二。力不敌众，智不尽物。与其用一人，不如用一国。用君之一人之智力，不知任众而用国也。故智力敌而羣物胜，揣中则私劳，不中则在过。下君尽己之能，中君尽人之力，上君尽人之智。是以事至而结智，一听而公会。听不一则后悖于前，后悖于前则愚智不分。不公会则犹豫而不断，不断则事留。自取一，则毋堕壑之累。故使之讽，讽定而怒。是以言陈之日#17，必有筴籍，结智者事发而验，结能者功见而谋成败。成败有徵，赏罚随之。事成则君人其功，规败则臣任其罪。君人者合符犹不亲，而况于力乎？事智犹不亲，而况于悬乎？故非用人也不取同，同则君怒。使人相用则君神，则下尽。下尽则臣上不因君，而主道毕矣。\u003cbr/\u003e\u003cbr/\u003e     主道一曰结智\u003cbr/\u003e\u003cbr/\u003e     三。知臣主之异利者王，以为同者劫，与共事者杀。故明主审公私之分，审利害之地，奸乃无所乘。乱之所生六也：主母，后姬，子姓，弟兄，大臣，显贤。主母，君幼称制。后姬、子姓，则强庶逼。兄弟，则公子擅国。大臣，代主执物者。显贤，则虚名掩君。任吏责臣，主母不放。废乱辄责于臣。礼施异等，后姬不疑。分势不贰，庶嫡#18不争。不令庶子贰嫡也。权籍不失，兄弟不侵。权柄国籍不失于下也。下不一门，大臣不拥。不令一门专制，则不得权。禁赏必行，显贤不乱。臣有二因，谓外内也。外曰畏，外臣行威，物皆畏。内曰爱。所畏之求得，所爱之言听，此乱臣之所因也。外国之置诸吏者，诛亲昵重帑，则外不藉矣。爵禄循功，请者俱罪，则内不因#19矣。外不藉，内不因，则奸充塞矣。官袭节而进，以至大任，智也。其位至而任大者，以三节持之，曰质，曰镇，曰固。亲戚妻子，质也。爵禄厚而必，镇也。参伍贵帑，固也。贤者止于质，贪饕化于镇，奸邪穷于固。忍不制则下上#20，小不除则大诛，而名实当则径之。生害事，死伤名，则行饮食。不然，而与其雠，此谓除阴奸也。医曰诡，曰易。见#21功而赏，见罪而罚，而诡乃止#22。是非不泄，说谏不通，而易乃不用。父兄贤良播出曰游祸、其患邻敌多资。戮辱之人近习曰狎贼，其患发忿疑辱之心生。藏怒持罪而不发曰增乱，其患儌幸妄举之人起。大臣两重，提衡而不踦曰卷祸，其患家隆劫杀之难作。脱易不自神曰弹威，其患贼夫酖毒之乱起。此五患者，人主之不知，则有劫杀之事。废置之事生于内则治，生于外则乱。是以明主以功论之内，而以利资之外，其故国治而敌乱。即乱之#23道，臣憎则起外若眩，臣爱则起内若药。\u003cbr/\u003e\u003cbr/\u003e     起乱一曰乱起\u003cbr/\u003e\u003cbr/\u003e     四。参伍之道，行参以谋多，揆伍以责失。行参必#24折，揆伍必怒。不折则渎上，不怒则相和。折之徵足以知多寡，怒之前不及其众。观听之势，其徵在比周而赏异也，诛毋谒而罪同。言会众端，必揆之以地，谋之以天，验之以物，参之以人。四徵者符，乃可以观矣。参言以知其诚，易视以改其泽，执见以得非常，一用以务近习，重言以惧远使，举往以悉其前，即迩以知其内，疏置以知其外，握明以问所闇，诡使以绝黩泄，倒言以尝所疑，论反以得阴奸，设谏以纲独为，举错以观奸动，明说以诱避过，卑适以观直谄，宣闻以通未见，作斗以散朋党，深一以敬众心，泄异以易其虑。似类则合其参，陈过则明其固。知罪辟罪以止威，阴使时循以省衰，渐更以离通比，下约以侵其上。相室约其廷臣，廷臣约其官属，兵士约其军吏，遣使约其行介，县吏约其辟吏，郎中约其左右，后姬约其宫媛，此之谓条达之道。言通事泄则术不行。\u003cbr/\u003e\u003cbr/\u003e     立道\u003cbr/\u003e\u003cbr/\u003e     五。明主其务在周密，是以喜见则德偿，怒见其威分。故明主之言隔塞而不通，周密而不见。故以一得十者下道也，以十得一者上道也。明主兼行上下，故奸无所失。伍官连县而邻，谒过赏，失过诛。上之于下，下之于上亦然。是故上下贵贱相畏以法，相诲以和。民之性，有生之实，有生之名。为君者有贤知之名，有赏罚之实。名实俱至，故福善必闻矣。\u003cbr/\u003e\u003cbr/\u003e     参言\u003cbr/\u003e\u003cbr/\u003e     六。听不参则无以责下，言不督乎用则邪说当上。言之为物也以多信，不然之物，十人云疑，百人然乎，千人不可解也。呐者言之疑，辩者言之信。奸之食上也，取资乎众，藉信乎辩，而以类饰其私。人主不餍忿而待合参，其势资下也。有道之主，听言督其用，课其功，功课赏罚生焉，故无用之辩不留朝。任事者知不足以治职则放官收。说大而夸则穷端，故奸得而怒。无故而不当为诬，诬而罪，臣言必有报，说必责用也，故朋党之言不上闻。凡听之道，人臣忠论以闻奸，博论以内一，人主不智则奸得资。明主之道，己喜则求其所纳，己怒则察其所构，于已变之后，以得毁誉公私之徵。众谏以效智故，使君自取一以避罪。故众之谏也，败君之取也。无副言于上以设将然，今符言于后以知谩诚语。明主之道，臣不得两谏，必任其一语。不得擅行，必合其参。故奸无道进矣。\u003cbr/\u003e\u003cbr/\u003e     听法\u003cbr/\u003e\u003cbr/\u003e     七。官之重也，毋法也。法之息也，上闇无度则官擅为，官擅为故奉重，无前则徵多，徵多故富。官之富重也，乱功之所生也。明主之道，取于任，能任事则取之。贤于官，能守官则赞扬之。赏于功。言程主喜俱必利，不当主怒俱必害，则人不私父兄而进上仇雠。势足以行法，奉足以给事，而私无所生，故民劳苦而轻官。任事也毋重，使其宠必在爵。处官者毋私，使其利必在禄。故民尊爵而重禄。爵禄所以赏也，民重所以赏也则国治。刑之烦也，名之缪也，赏举不当则民疑。民之重名与其重赏也均。赏者有诽焉，不足以劝。罚者有誉焉，不足以禁。明主之道，赏必出乎公利，名必在乎为上。当誉同轨，非诛俱行，然则民无荣于赏之内。有重罚者必有恶名，故民畏。罚所以禁也，民畏所以禁，则国治矣。\u003cbr/\u003e\u003cbr/\u003e     类柄\u003cbr/\u003e\u003cbr/\u003e     八。行义示则主威分，慈仁听则法制毁。民以制畏上，而上以势卑下，故下律狠触而荣于轻君之俗则主威分。民以法难犯上，而上以法挠慈仁，故下明爱施而务赇纹之政，务为货赇。是以法令隳。尊私行以贰主威，行赇纹以疑法，听之则乱治，不听则谤主，故君轻乎位而法乱乎官，此之谓无常之国。明主之道，臣不得以行义成荣，不得以家利为功。功名所生，必出于官法。法#25之所外，虽有难行，不以显焉。\u003cbr/\u003e\u003cbr/\u003e     故民无以私名。设法度以齐民，信赏罚以尽民能，明诽誉以劝沮，名号、赏罚、法令三隅，故大臣有行则尊君，百姓有功则利上#26，此之谓有道之国也。\u003cbr/\u003e\u003cbr/\u003e     主威#27\u003cbr/\u003e\u003cbr/\u003e     注释：\u003cbr/\u003e\u003cbr/\u003e     #1『主』字藏本脱，据凌瀛初本、迂评本补。\u003cbr/\u003e\u003cbr/\u003e     #2『刑』字脱，据凌瀛初本、迂评本补。\u003cbr/\u003e\u003cbr/\u003e     #3『乱』误为『辞』，当改。\u003cbr/\u003e\u003cbr/\u003e     #4『必』误为『心』，据凌瀛初本、迂评本改。\u003cbr/\u003e\u003cbr/\u003e     #5此处衍『其欲治又不甚也』，据陈奇猷本删。\u003cbr/\u003e\u003cbr/\u003e     #6『名』字衍，据陈奇猷说删。\u003cbr/\u003e\u003cbr/\u003e     #7『太』显系『大』之误，当改。\u003cbr/\u003e\u003cbr/\u003e     #8『治』字脱，据迂评本补。\u003cbr/\u003e\u003cbr/\u003e     #9『千戚』显系『干戚』之误，当改。\u003cbr/\u003e\u003cbr/\u003e     #10『衡』字衍，据迂评本删。\u003cbr/\u003e\u003cbr/\u003e     #11『推』字衍，据迂评本删。\u003cbr/\u003e\u003cbr/\u003e     #12此处明显脱『之』字，当补。\u003cbr/\u003e\u003cbr/\u003e     #13『则』误为『于』，据凌瀛初本、迂评本改。\u003cbr/\u003e\u003cbr/\u003e     #14『能为』误倒，依文例改。\u003cbr/\u003e\u003cbr/\u003e     #15『尽』字衍，据凌濠初本、迂评本删。．\u003cbr/\u003e\u003cbr/\u003e     #16『虽』误为『谁』，据赵用贤本改。\u003cbr/\u003e\u003cbr/\u003e     #17『日』误为『曰』，据陈奇猷本改。\u003cbr/\u003e\u003cbr/\u003e     #18『庶过』显系『庶适』之误，据陈奇猷本改。适通嫡。\u003cbr/\u003e\u003cbr/\u003e     #19『因』误为『固』，据陈奇猷本改。\u003cbr/\u003e\u003cbr/\u003e     #20『下上』误倒为『上下』，于义相反，当改。\u003cbr/\u003e\u003cbr/\u003e     #21『易』显系『见』之误，当改。\u003cbr/\u003e\u003cbr/\u003e     #22『止』误为『上』，当改。\u003cbr/\u003e\u003cbr/\u003e     #23『之』字衍，依陈奇猷说删。\u003cbr/\u003e\u003cbr/\u003e     #24『必』误为『以』，依陈奇猷本改。\u003cbr/\u003e\u003cbr/\u003e     #25『法』字脱，据陈奇猷本补。\u003cbr/\u003e\u003cbr/\u003e     #26『上』误为『止』，据陈奇猷本改。\u003cbr/\u003e\u003cbr/\u003e     #27此节缺标题，据赵用贤本补『主威』二字。","cnt":0,"sort":6632340,"author":"韩非","prev":"6632339.html","next":"6632341.html","book_title":"韩非子","updateTimeFmt":"2024-03-28 17:25:45","category":"都市小说"}