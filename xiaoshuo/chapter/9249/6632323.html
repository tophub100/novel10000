{"id":0,"code":"6632323.html","title":"第21章","latest_chapter_name":"正文 第41章","xiao_shuo_code":"9249","content":"\u003cbr/\u003e\u003cbr/\u003e    内储说下六微\u003cbr/\u003e\u003cbr/\u003e     六微：一曰权借在下，二曰利异外借，三曰托于似类，四曰利害有反，五曰参疑内争，六曰敌国废置。此六者，主之所察也。\u003cbr/\u003e\u003cbr/\u003e     权势不可以借人，上失其一，臣以为百。故臣得借则力多，力多则内外为用，内外为用则人主壅。其说在老聘之古。失鱼也。是以人主久语，而左右鬻怀刷。其患在胥僮之谏#1厉公，与州侯之一言，而燕人浴矢也。\u003cbr/\u003e\u003cbr/\u003e     权借一\u003cbr/\u003e\u003cbr/\u003e     君臣之利异，故人臣莫忠，故臣利立而主利灭。是以奸臣者，召敌兵以内除，举外事以眩主，苟成其私利，不顾国患。其说在卫人之妻夫祷祝也。故戴歇议子弟，而三桓攻昭公。公叔内齐军，而翟黄召韩兵。太宰嚭说大夫种，大成牛教申不害。司马喜告赵王，吕仓规秦、楚。宋石遣卫君书，白圭教暴谴。\u003cbr/\u003e\u003cbr/\u003e     利异二\u003cbr/\u003e\u003cbr/\u003e     似类之事，人主之所以失诛，而大臣之所以成私也。是以门人捐水而夷射诛，济阳自矫而二人罪，司马喜杀爰骞而季辛死。郑袖言恶臭而新人劓，费无忌教郄宛而令尹诛，陈需杀张寿而犀首走。故烧刍廥而中山罪，杀老儒而济阳赏也。\u003cbr/\u003e\u003cbr/\u003e     似类三\u003cbr/\u003e\u003cbr/\u003e     事起而有所利，其尸主之，有所害，必反察之。是以明主之论也，国害则省其利者，臣害则察其反者。其说在楚兵至而陈需相，黍种贵而廪吏覆。是以昭奚恤执贩茅，而僖侯谯其次。文公发绕炙，而禳侯请立帝。\u003cbr/\u003e\u003cbr/\u003e     有反四\u003cbr/\u003e\u003cbr/\u003e     参疑之势，乱之所由生也，故明主慎之。是以晋骊姬杀太子申生，而郑夫人用毒药，卫州吁杀其君完，公子根取东周，王子职甚有宠，而商臣果作乱，严遂、韩魔争而哀侯果遇贼，田常、阚止、戴驩、皇喜敌而宋君、简公杀。其说在狐突之称二好，与郑昭之对未生也。\u003cbr/\u003e\u003cbr/\u003e     参疑五\u003cbr/\u003e\u003cbr/\u003e     敌之所务在淫察而就靡，人主不察则敌废置矣。故文王资费仲，而秦王患楚使，黎且去仲尼，而于象沮甘茂。是以子胥宣言而予常用，内美人而虞、虢亡，佯遗书而苌弘死，用鸡猳而郁桀尽。\u003cbr/\u003e\u003cbr/\u003e     废置六\u003cbr/\u003e\u003cbr/\u003e     参疑废置之事，明主绝之于内而施之于外。资其轻者，辅其弱者，此谓庙攻。叅伍既用于内，观听又行于外，则敌伪得。其说在秦侏儒之告惠文君也。故襄疵言袭邺，而嗣公赐令蓆。\u003cbr/\u003e\u003cbr/\u003e     庙攻右经\u003cbr/\u003e\u003cbr/\u003e     一。势重者，人主之渊也。臣者，势重之鱼也。鱼失于渊而不可复得也，人主失其势重于臣而不可复收也。古之人难正言，故托之于鱼。赏罚者，利器也。君操之以制臣，臣得之以拥主。故君先见所赏则臣鬻之以为德，君先见所罚则臣鬻之以为威。故曰：国之利器，不可以示人。\u003cbr/\u003e\u003cbr/\u003e     靖郭君相齐，与故人久语则故人富，怀左右刷则左右重。久语怀尉，小资也，犹以成富，况于吏势乎？\u003cbr/\u003e\u003cbr/\u003e     晋厉公之时，六卿贵。胥僮长鱼矫谏曰：大臣贵重，敌主争事，外市树党，下乱国法，上以劫主，而国不危者，未尝有也。公曰：善。乃诛三卿。胥僮长鱼矫又谏曰：夫同罪之人偏诛而不尽，是怀怨而借之间也。公曰：吾一朝而夷三卿，予不忍尽也。长鱼矫对曰：公不忍之，彼将忍公。公不听，居三月，诸卿作难，遂杀厉公而分其地。\u003cbr/\u003e\u003cbr/\u003e     州侯相荆，贵而主断，荆王疑之，因问左右，左右对曰：无有，如出一口也。燕人无惑，故浴狗矢。燕人其妻有私通于士，其夫早自外而来，士适出，夫曰：何客也？其妻曰：无客。问左右，左右言无有，如出一口。其妻曰：公惑易也。因浴之以狗矢。\u003cbr/\u003e\u003cbr/\u003e     一曰。燕人李季好远出，其妻私有通于士，季突之，士在内中，妻患之，其室妇曰：令公子裸而解发直出门，吾属佯不见也。于是公子从其计，疾走出门，季曰：是何人也？家室皆无有。季曰：吾见鬼乎？妇人曰：然。为之奈何？曰：取五性之矢一万尿。浴之。季曰：诺。乃浴以矢。一曰浴以兰汤。\u003cbr/\u003e\u003cbr/\u003e     二。卫人有夫妻祷者，而祝曰：使我无故得百束布。其夫曰：何少也？对曰：益是，子将以买妾。荆王欲宦诸公子于四邻，戴歇曰：不可。宦公子于四邻，四邻必重之，曰：子出者重，重则必为所重之国党，则是教子于外市也，不便。\u003cbr/\u003e\u003cbr/\u003e     鲁孟孙、叔孙、季孙相戮力劫昭公，遂夺其国而擅其制。鲁三桓公偪，昭公攻季孙氏，而孟孙氏、叔孙氏相与谋曰：救之乎？叔孙氏之御曰：我，家臣也，安知公家？凡有季孙与无季孙于我孰利？皆曰：无季孙必无叔孙。然则救之。于是撞西北隅而入，孟孙见叔孙之旗入，亦救之，三桓为一，昭公不胜，逐之死于乾侯。\u003cbr/\u003e\u003cbr/\u003e     公叔相韩，而有功齐，公仲甚重于王，公叔恐王之相公仲也，使齐、韩约而攻魏。公叔因内齐军于郑，以劫其君，以固其位，而信两国之约。翟黄，魏王之臣也，而善于韩，乃召韩兵令之攻魏，因请为魏王构之以自重也。\u003cbr/\u003e\u003cbr/\u003e     越王攻吴王，吴王谢而告服，越王欲许之。范蠡、大夫种曰：不可。昔天以越予吴，吴不#3受，令天反夫差，亦天祸也。以吴予越，再拜受之，不可许也。大宰豁遗大夫种书曰：狡兔尽则良犬烹，敌国灭则谋臣亡。大夫何不释吴而患越乎？大夫种受书读之，太息而叹曰：杀之，越与吴同命。\u003cbr/\u003e\u003cbr/\u003e     大成牛从赵谓申不害于韩曰：以韩重我于赵，请以赵重子于韩，是子有两韩，我有两赵。司马喜，中山君之臣也，而善于赵，常以中山之谋微告赵王。吕仓，魏王之臣也，而善于秦、荆，微讽秦、荆令之攻魏，因请行和以自重也。宋石，魏将也。卫君，荆将也。两国构难，二子皆将。宋石遗卫君书曰：二军#4相当，两旗相望，唯毋一战，战必不两存，此乃两主之事也，与子无有私怨也，善者相避也。\u003cbr/\u003e\u003cbr/\u003e     白圭相魏，暴谴相韩。白圭谓暴谴曰：子以韩辅我于魏，我请以魏待子于韩，臣长用魏，子长用韩。\u003cbr/\u003e\u003cbr/\u003e     三。齐中大夫有夷射者，御饮于王，醉甚而出，倚于郎门，门者刖跪请曰：足下无意赐之余隶乎？夷射曰：叱去！刑余之人，何事乃敢乞饮长者。刖跪走退，及夷射去，刖跪因捐水郎门溜下，类溺者之状。明日，王出而诃之曰：谁溺于是？刖跪对曰：臣不见也。虽然，昨日中大夫夷射立于此。王因诛夷射而杀之。\u003cbr/\u003e\u003cbr/\u003e     魏王臣二人不善济阳君，济阳君因伪令人矫王命而谋攻己，王使人问济阳君#5曰：谁与恨？对曰：无敢与恨。虽然，尝与二人不善，不足以至于此。王问左右，左右曰：固然。王因诛二人者。\u003cbr/\u003e\u003cbr/\u003e     季辛与爰骞相怨。司马喜新与季辛恶，因微令人杀爰骞，中山之君以为季辛也，因诛之。荆王所爱妾有郑袖者。刑王新得美女，郑袖因教之曰：王#6甚喜人之掩口也，为近王，必掩口。美女入见，近王，因掩口。王问其故，郑袖曰：此固言恶王之臭。及王与郑袖、美女三人坐，袖因先戒御者曰：王适有言，必亟听从。王言：美女前。近王，甚数掩口，王悖然怒曰：劓之。御因褕刀而劓美人。","cnt":0,"sort":6632323,"author":"韩非","prev":"6632322.html","next":"6632324.html","book_title":"韩非子","updateTimeFmt":"2024-03-28 17:25:45","category":"都市小说"}