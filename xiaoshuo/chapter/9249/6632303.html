{"id":0,"code":"6632303.html","title":"第1章 序","latest_chapter_name":"正文 第41章","xiao_shuo_code":"9249","content":"\u003cbr/\u003e\u003cbr/\u003e    韩非者，韩之诸公子也。喜刑名法术之学，而归其本于黄老。其为人口吃，不能道说，善着书。与李斯俱事荀卿，李斯自以为不如非。见韩之削弱，数以书干韩王，韩王不能用。于是韩非病治国不务求人任贤，反举浮淫之蠹而加之功实之上。以为儒者用文乱法，而侠者以武犯禁。宽则宠名誉之人，急则用介胄之士。所用非所养，所养非所用。廉直不容于邪枉臣。观往者得失之变，故作孤愤、五蠹、内外储、说难五十五篇，十余万言。人或传其书至秦。秦王见孤愤、五蠹之书，曰：嗟乎，寡人得见此人与游，死不恨矣。李斯曰：此韩非之所着书。秦因急攻韩。韩始不用，及急，乃遣韩非使秦。秦王悦之，未任用。李斯害之曰：非，韩之诸公子也。今欲并诸侯，非终为韩不为秦，此人情也。今王不用，久留而归之，此自遗患也，不如过法诛之。秦王以为然，下吏治非。李斯使人遗药，令早自杀。韩非欲自陈，不得见。秦王后悔，使人赦之，非已死矣。","cnt":0,"sort":6632303,"author":"韩非","prev":"","next":"6632304.html","book_title":"韩非子","updateTimeFmt":"2024-03-28 17:25:45","category":"都市小说"}