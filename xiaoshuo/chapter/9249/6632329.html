{"id":0,"code":"6632329.html","title":"第27章","latest_chapter_name":"正文 第41章","xiao_shuo_code":"9249","content":"\u003cbr/\u003e\u003cbr/\u003e    外储说右上\u003cbr/\u003e\u003cbr/\u003e     君所以治臣者有三：一。势不足以化则除之。师旷之对，晏子之说，皆合势之易也而道行之难，是与兽逐走也，未知除患。患之可除，在子夏之说春秋也。善持势者，蚤绝其奸萌，故季孙让仲尼以遇势，而况错之于君乎？是以太公望杀狂贡，而臧获不乘骥。嗣公知之，故而驾鹿。薛公知之，故与二乐博。此皆知同异之反也，故明主之牧臣也，说在畜焉。\u003cbr/\u003e\u003cbr/\u003e     二。人主者，利害之轺毂也，射者众，故人主共矣。是以好恶见则下有因，而人主惑矣。辞言通则臣难言，而主不神矣。说在申子之言六慎，与唐易之言弋也。患在国年之请变，与宣王之太息也。明之以靖郭氏之献十珥也，与犀首、甘茂之道穴闻也。堂谿公知术，故问玉巵。昭侯能术，故以听独寝。朋主之道，在申子之劝独断也。\u003cbr/\u003e\u003cbr/\u003e     三。术之不行，有故。不杀其狗则酒酸。夫国亦有狗，且左右皆社鼠也。人主无尧之再诛，与庄王之应太子，而皆有薄媪之决蔡妪也。知贵不能以教歌之法先揆之，吴起之出爱妻，文公之斩颠颉，皆违其情者也。故能使人弹疽者，必其忍痛者也。\u003cbr/\u003e\u003cbr/\u003e     右经\u003cbr/\u003e\u003cbr/\u003e     一。赏之誉之不劝，罚之毁之不畏，四者加焉不变，则其除之。\u003cbr/\u003e\u003cbr/\u003e     齐景公之晋，从平公饮，师旷侍坐。始坐，景公问政于师旷曰：太师将奚以教寡人？师旷曰：君必惠民而已。中坐，酒酣，将出，又复问政于师旷曰：太师奚以教寡人？曰：君必惠民而已矣。景公出之舍，师旷送之，又问政于师旷，师旷曰：君必惠民而已矣。景公归，思，未醒，而得师矿之所谓。公子尾、公子夏者，景公之二弟也，甚得齐民，家富贵而民说之，拟于公室，此危吾位者也，今谓我惠民者使我与二弟争民耶？于是反国，发廪粟以赋众贫，散府余财以赐孤寡，仓无陈粟，府无余财，宫妇不御者出嫁之，七十受禄米，鬻德惠于民也，已与二弟争。居二年，二弟出走，公子夏逃楚，公子尾走晋。\u003cbr/\u003e\u003cbr/\u003e     景公与晏子游于少海，登栢寝之台而还望其国曰：美哉，泱泱乎，堂堂乎，后世将孰有此？晏子对曰：其田成氏乎？景公曰：寡人有此国也，而曰田成氏有之，何也？晏子对曰：夫田成氏甚得齐民，其于民也，上之请爵禄行诸大臣，下之私大斗斛区釜以出贷#1，小斗斛区釜以收之。杀一牛，取一豆肉，余以食士。终岁，布帛取二制焉，余以衣士。故市木之价不加贵于山，泽之鱼盐龟龞蠃蚌不贵于海。君重歛，而田成氏厚施。齐尝大饥，道旁饿死者不可胜数也，父子相牵而移田成氏者不闻不生。故周秦之民，相与歌之曰：讴乎，其已乎苞乎，其往归田成子乎。诗曰：虽无德与女，式歌且舞。今田成氏之德，而民之歌舞，民德归之矣。故曰：其田成氏乎。公泫然出涕曰：不亦悲乎，寡人有国而田成氏有之，今为之奈何？晏子对曰：君何患焉，若君欲夺之，则近贤而远不肖，治其烦乱，缓其刑罚，赈贪穷而恤孤寡，行恩惠而给不足，民将归君，则虽有十田成氏，其如君何？\u003cbr/\u003e\u003cbr/\u003e     或曰：景公不知用势，而师旷、晏子不知除患。夫猎者托车舆之安，用六马之足，使王良佐辔，则身不劳而易及轻兽矣。今释车舆之利，捐六马之足与王良之御，而下走逐兽，则虽楼季之足无时及兽矣，托良马固车则臧获有余。国者君之车也，势者君之马也。夫不处势以禁诛擅爱之臣，而必德厚以与天下齐行以争民，是皆不乘君之车，不因马之利，舍车而下走者也。故曰：景公不知用势之主也，而师旷、晏子不知除患之臣也。\u003cbr/\u003e\u003cbr/\u003e     子夏曰：春秋之记臣弑君，子弑父者，以十数矣，皆非一日之积也，有渐而以至矣。凡奸者，行久而成积，积成而力多，力多而能杀，故明主蚤绝之。今田常之为乱，有渐见矣，而君不诛。晏子不使其君禁侵陵之臣，而使其主行惠，故简公受其祸。故子夏曰：善持势者，蚤绝奸之萌。\u003cbr/\u003e\u003cbr/\u003e     季孙相鲁，子路为郈令。鲁以五月起众为长沟，当此之为，子路以其私秩粟为浆饭，要作沟者于五父之衢而餐之。孔子闻之，使子贡往覆其饭，击毁其器，曰：鲁君有民，子奚为乃餐之？子路怫然怒，攘肱而入请曰：夫子疾由之为仁义乎？所学于夫子者，仁义也，仁义者，与天下共其所有而同其利者也。今以由之秩粟而餐民不可何也？孔子曰：由之野也，吾以女知之，女徒未及也，女故如是之不知礼也。女之餐之，为爱之也。夫礼，天子爱天下，诸侯爱境内，大夫爱官职，士爱其家，过其所爱曰侵。今鲁君有民而子擅爱之，是子侵也，不亦诬乎！言未卒，而季孙使者至，让曰：肥也起民而使之，先生使弟子令徒役而餐之，将夺肥之民耶？孔子驾而去鲁。以孔子之贤，而季孙非鲁君也，以人臣之资，假人主之术，蚤禁于未形，而子路不得行其私惠，而害不得生，况人主乎？以景公之势而禁田常之侵也，则必无劫弑之患矣。\u003cbr/\u003e\u003cbr/\u003e     太公望东封于齐，齐东海上有居士曰狂矞、华士，昆弟二人者立议曰：吾不臣天子，不友诸侯，耕作而食之，掘井而饮之，吾无求于人也。无上之名，无君之禄，不事仕而事力。太公望至于营丘，使吏执杀之，以为首诛。周公旦从鲁闻之，发急传而问之曰：夫二子，贤者也，今日飨国而杀贤者，何也？太公望曰：是昆弟二人立议曰：吾不臣天子，不友诸侯，耕作而食之，掘井而饮之，吾无求于人也，无上之名，无君之禄，不事仕而事力。彼不臣天子者，是望不得而臣也。不友诸侯者，望不得而使也。耕作而食之，掘井而饮之，无求于人者，是望不得以赏罚劝禁也。且无上名，虽知不为望用，不仰君禄，虽贤不为望功。不仕则不治，不任则不忠。且先王之所以使其臣民者，非爵禄则刑罚也。今四者不足以使之，则望当谁为君乎？不服兵革而显，不亲耕褥而名，又非所以教于国也。今有马于此，如骥之状者，天下之至良也，然而驱之不前，却之不正，左之不左，右之不右，则臧获虽贱，不托其足。臧获之所愿托其足于骥者，以骥之可以追利辟害也。今不为人用，臧获虽贱，不托其足焉。已自谓以为世之贤士，而不为主用，行极贤而不用于君，此非明主之所臣也，亦骥之不可左右矣，是以诛之。\u003cbr/\u003e\u003cbr/\u003e     一曰。太公望东封于齐，海上有贤者狂乔，太公望闻之往请焉，三却马于门而狂商不报见也，太公望诛之。当是时也，周公旦在鲁，驰往止之，比至，已诛之矣。周公旦曰：狂乔，天下贤者也，夫子何为诛之？太公望曰：狂青也，议不臣天子，不友诸侯，吾恐其乱法易教也，故以为首诛。今有马于此，形容似骥也，然驱之不往，引之不前，虽臧获不托足以于其轸也。\u003cbr/\u003e\u003cbr/\u003e     如耳说卫嗣公，卫嗣公说而太息。左右曰：公何为不相也？公曰：夫马似鹿者而题之千金，然而有百金之马而无一金之鹿者，马为人用而鹿不为人用也。今如耳，万乘之相也，外有大国之意，其心不在卫，虽辩智亦不为寡人用，吾是以不相也。\u003cbr/\u003e\u003cbr/\u003e     薛公之相魏昭侯也，左右有乐子者曰阳胡、潘，其于王甚重，而不为薛公，薛公患之。于是乃召与之博，予之人百金，令之昆弟博，俄又益之人二百金。方博有问，谒者言客张季之子在门，公拂然怒，抚兵而授谒者曰：杀之，吾闻季之不为文也。立有间，时季羽在侧，曰：不然。窃闻季为公甚，顾其人阴未闻耳。乃辍不杀客，而大礼之曰：曩者闻季之不为文也，故欲杀之。今诚为文也，岂忘季哉。告廪献千石之粟，告府献五百金，告驺私厩献良马固车二乘，因令奄将宫人之美妾二十人并遗季也。乐子因相谓曰：为公者必利，不为公者必害，吾曹何爱不为公？因斯竞劝而遂为之。薛公以人臣之势，假人主之术也，而害不得生，况错之人主乎？夫驯乌断其下颔焉，断其下颔则必恃人而食，焉得不驯乎？夫明主畜臣亦然，令臣不得不利君之禄，不得无服上之名。夫利君之禄，服上之名，焉得不服？\u003cbr/\u003e\u003cbr/\u003e     二。申子曰：上明见，人备之，其不明见，人惑之。其知见，人惑之，不知见，人匿之。其无欲见，人司之，其有欲见，人饵之。故曰：吾无从知之，惟无为可以规之。一曰。申子曰：慎而言也，人且知女。慎而行也，人且随女。而有知见也，人且匿女，而无知见也，人且意女。女有知也，人且臧女，女无知也，人且行女。故曰：惟无为可以规之。\u003cbr/\u003e\u003cbr/\u003e     田子方问唐易鞠曰：弋者何慎？对曰：乌以数百目视子，子以二目御之，子谨周子廪。田子方曰：善。子加之弋，我加之国。郑长者闻之，曰#2：田子方知欲为廪，而未得所以为廪，夫虚无无见者察也。一曰。齐宣王问弋于唐易子曰：弋者奚贵？唐易子曰：在于谨廪。王曰：何谓谨廪？对曰：乌以数十目视人，人以二目视乌，奈何其不谨廪也？故曰在于谨康也。王#3曰：然则为天下何以为此廪？今人主以二目视一国，一国以万目视人主，将何以自为廪乎？对曰：郑长者有言曰：夫虚静无为而无见也。其可以为此廪乎。\u003cbr/\u003e\u003cbr/\u003e     国羊重于郑君，闻君之恶已也，侍饮，因先谓君曰：臣适不幸而有过，愿君幸而告之，臣请变更，则臣免死罪矣。\u003cbr/\u003e\u003cbr/\u003e     客有说韩宣王，宣王说而太息，左右引王之说之曰先告客以为德。","cnt":0,"sort":6632329,"author":"韩非","prev":"6632328.html","next":"6632330.html","book_title":"韩非子","updateTimeFmt":"2024-03-28 17:25:45","category":"都市小说"}