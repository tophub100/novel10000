{"id":0,"code":"6629128.html","title":"第36章 刺疟篇第三十六","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    足太阳之疟，令人腰痛头重，寒从背起，先寒后热，然，热止汗出。难已，刺郄中出血。\u003cbr/\u003e\u003cbr/\u003e     足少阳之疟，令人身体解亻亦，寒不甚，热不甚，恶见人，见人心惕惕然，热多，汗出甚，刺足少阳。\u003cbr/\u003e\u003cbr/\u003e     足阳明之疟，令人先寒，洒淅洒淅，寒甚久乃热，热去汗出，喜见日月光火气，乃快然，刺足阳明跗上。\u003cbr/\u003e\u003cbr/\u003e     足太阴之疟，令人不乐，好太息，不嗜食，多寒热汗出，病至则善呕，呕已乃衰。即取之。足少阴之疟，令人呕吐甚，多寒热，热多寒少，欲闭户牖而处，其病难已。\u003cbr/\u003e\u003cbr/\u003e     足厥阴之疟，令人腰痛少腹满，小便不利，如癃状，非癃也，数便，意恐惧，气不足，腹中悒悒，刺足厥阴。\u003cbr/\u003e\u003cbr/\u003e     肺疟者，令人心寒，寒甚热，热间善惊，如有所见者，刺手太阴阳明。\u003cbr/\u003e\u003cbr/\u003e     心疟者，令人烦心甚，欲得清水，反寒多，不甚热，刺手少阴。\u003cbr/\u003e\u003cbr/\u003e     肝疟者，令人色苍苍然，太息，其状若死者。刺足厥阴见血。\u003cbr/\u003e\u003cbr/\u003e     脾疟者，令人寒，腹中痛，热则肠中鸣，鸣已汗出，刺足太阴。\u003cbr/\u003e\u003cbr/\u003e     肾疟者，令人洒洒然，腰脊痛宛转，大便难，目然，手足寒。刺足太阳少阴。\u003cbr/\u003e\u003cbr/\u003e     胃疟者，令人且病也，善饥而不能食，食而支满腹大。刺足阳明太阴横脉出血。\u003cbr/\u003e\u003cbr/\u003e     疟发身方热，刺跗上动脉，开其空，出其血，立寒；疟方欲寒，刺手阳明太阴，足阳明太阴。疟脉满大急，刺背俞，用中针，傍五俞各一，适肥瘦出其血也。疟脉小实急，灸胫少阴，刺指井。疟脉满大急，刺背俞，用五紸俞、背俞各一，适行至于血也。疟脉缓大虚，便宜用药，不宜用针。\u003cbr/\u003e\u003cbr/\u003e     凡治疟，先发如食顷，乃可以治。过之则失时也。诸疟而脉不见，刺十指间出血，血去必已；先视身之赤如小豆者，尽取之。\u003cbr/\u003e\u003cbr/\u003e     十二疟者，其发各不同时，察其病形，以知其何脉之病也。先其发时如食顷而刺之，一刺则衰，二刺则知，三刺则已；不已，刺舌下两脉出血；不已，刺郄中盛经出血，又刺项已下侠脊者必已。舌下两脉者，廉泉也。\u003cbr/\u003e\u003cbr/\u003e     刺疟者，必先问其病之所先发者，先刺之。先头痛及重者，先刺头上及两额两眉间出血，先项背痛者，先刺之。先腰脊痛者，先刺郄中出血。先手臂痛者，先刺手少阴阳明十指间。先足胫痛者，先刺足阳明十指间出血。风疟，疟发则汗出恶风，刺三阳经背俞之血者。骨行痛甚，按之不可，名曰髓病，以针针绝骨出血，立已。身体小痛，刺至阴，诸阴之井无出血，间日一刺。疟不渴，间日而作，刺足太阳；渴而间日作，刺足少阳；温疟汗不出，为五十九刺。","cnt":0,"sort":6629128,"author":"庾岭劳人","prev":"6629127.html","next":"6629129.html","book_title":"黄帝内经","updateTimeFmt":"2024-03-28 17:25:37","category":"都市小说"}