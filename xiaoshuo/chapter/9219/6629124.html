{"id":0,"code":"6629124.html","title":"第32章 刺热篇第三十二","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    肝热病者，小便先黄，腹痛多卧身热。热争，则狂言及惊，胁满痛，手足躁，不得安卧；庚辛甚； 甲乙大汗；气逆则庚辛死。刺足厥阴少阳。其逆则头痛员员，脉引冲头也。\u003cbr/\u003e\u003cbr/\u003e     心热病者，先不乐，数日乃热。热争，则卒心痛，烦闷善呕。头痛面赤无汗；壬癸甚；丙丁大汗；气逆则壬癸死。刺手少阴太阳。\u003cbr/\u003e\u003cbr/\u003e     脾热病者，先头重颊痛，烦心颜青，欲呕，身热。热争，则腰痛，不可用俯仰，腹满泄，两颔痛；甲乙甚；戊己大汗；气逆则甲乙死。刺足太阴阳明。\u003cbr/\u003e\u003cbr/\u003e     肺热病者，先淅然厥，起毫毛，恶风寒，舌上黄身热。热争，则喘咳，痛走胸膺背，不得太息，头痛不堪，汗出而寒；丙丁甚；庚辛大汗；气逆则丙丁死。刺手太阴阳明，出血如大豆，立已。\u003cbr/\u003e\u003cbr/\u003e     肾热病者，先腰痛\u0026amp;lt；骨行 héng\u0026amp;gt；酸，苦渴数饮，身热。热争，则项痛而强，骨行寒且，足下热，不欲言，其逆则项痛员员澹澹然；戊己甚；壬癸大汗；气逆则戊己死。刺足少阴太阳。诸汗者，至其所胜日汗出也。肝热病者，左颊先赤；心热病者，颜先赤；脾热病者，鼻先赤；肺热病者，右颊先赤；肾热病者，颐先赤。病虽未发，见赤色者刺之，名曰治未病。热病从部所起者，至期而已；其刺之反者，三周而已；重逆则死。诸当汗者，至其所胜日，汗大出也。\u003cbr/\u003e\u003cbr/\u003e     诸治热病，以饮之寒水，乃刺之，必寒衣之，居止寒处，身寒而止也。\u003cbr/\u003e\u003cbr/\u003e     热病先胸胁痛，手足躁，刺足少阳，补足太阴，病甚者为五十九刺。热病始手臂痛者，刺手阳明太阴而汗出止。热病始于头首者，刺项太阳而汗出止。热病始于足胫者，刺足阳明而汗出止。热病先身重骨痛，耳聋好暝，刺足少阴，病甚为之五十九刺。热病先眩冒而热，胸胁满，刺足少阴少阳。\u003cbr/\u003e\u003cbr/\u003e     太阳之脉，色荣颧骨，热病也。荣未交，曰今且得汗，待时而已。与厥阴脉争见者，死期不过三日，其热病内连肾，少阳之脉色也。少阳之脉，色荣颊前，热病也。荣未交，曰今且得汗，待时而已；与少阴脉争见者，死期不过三日。\u003cbr/\u003e\u003cbr/\u003e     热病气穴：三椎下间主胸中热，四椎下间主鬲中热，五椎下间主肝热，六椎下间主脾热，七椎下间主肾热。荣在骶也。项上三椎陷者中也。颊下逆颧为大瘕，下牙车为腹满，颧后为胁痛。颊上者，鬲上也。","cnt":0,"sort":6629124,"author":"庾岭劳人","prev":"6629123.html","next":"6629125.html","book_title":"黄帝内经","updateTimeFmt":"2024-03-28 17:25:37","category":"都市小说"}