{"id":0,"code":"6629150.html","title":"第58章 气穴论篇第五十八","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝问曰：余闻气穴三百六十五，以应一岁，未知其所，愿卒闻之。\u003cbr/\u003e\u003cbr/\u003e     岐伯稽首再拜对曰：窘乎哉问也！其非圣帝，孰能穷其道焉！因请溢意尽言其处。\u003cbr/\u003e\u003cbr/\u003e     帝捧手逡巡而却曰：夫子之开余道也，目未见其处，耳未闻其数，而目以明，耳以聪矣。\u003cbr/\u003e\u003cbr/\u003e     岐伯曰：此所谓圣人易语、良马易御也。\u003cbr/\u003e\u003cbr/\u003e     帝曰：余非圣人之易语也。世言真数开人意，今余所访问者真数，发蒙解惑，未足以论也。然余愿闻夫子溢志尽言其处，令解其意，请藏之金匮，不敢复出。\u003cbr/\u003e\u003cbr/\u003e     岐伯再拜而起曰：臣请言之。背与心相控而痛，所治天突与十椎及上纪，上纪者，胃脘也；下纪者，关元也。背胸邪系阴阳左右，如此其病前后痛涩，胸脘痛而不得息，不得卧，上气短气偏痛，脉满起，斜出尻脉，络胸胁支心贯鬲，上肩加天突，斜下肩交十椎下。\u003cbr/\u003e\u003cbr/\u003e     脏俞五十穴，腑俞七十二穴，热俞五十九穴，水俞五十七穴，头上五行行五，五五二十五穴，中月吕两傍各五，凡十穴，大椎上两傍各一，凡二穴，目瞳子浮白二穴，两髀厌分中二穴，犊鼻二穴，耳中多所闻二穴，眉本二穴，完骨二穴，项中央一穴，枕骨二穴，上关二穴，大迎二穴，下关二穴，天柱二穴，巨虚上下廉四穴，曲牙二穴，天突一穴，天府二穴，天牖二穴，扶突二穴，天窗二穴，肩解二穴，关元一穴，委阳二穴，肩贞二穴，喑门一穴，齐一穴，胸俞十二穴，背俞二穴，膺俞十二穴，分肉二穴，踝上横二穴，阴阳足乔四穴。水俞在诸分，热俞在气穴，寒热俞在两骸厌中二穴。大禁二十五，在天府下五寸。凡三百六十五穴，针之所由行也。\u003cbr/\u003e\u003cbr/\u003e     帝曰：余已知气穴之处，游针之居，愿闻孙络谷，亦有所应乎？\u003cbr/\u003e\u003cbr/\u003e     岐伯曰：孙络三百六十五穴会，亦以应一岁，以溢奇邪，以通荣卫，荣卫稽留，卫散荣溢，气竭血著，外为发热，内为少气。疾泻无怠，以通荣卫，见而泻之，无问所会。\u003cbr/\u003e\u003cbr/\u003e     帝曰：善。愿闻谷之会也。\u003cbr/\u003e\u003cbr/\u003e     岐伯曰：肉之大会为谷，肉之小会为。肉分之间，谷之会，以行荣卫，以会大气，邪溢气壅，脉热肉败，荣卫不行，必将为脓，内销骨髓，外破大，留于节，必将为败。积寒留舍，荣卫不居，卷肉缩筋，肋肘不得伸，内为骨痹，外为不仁，命曰不足，大寒留于谷也。谷三百六十五穴会，亦应一岁，其小痹淫溢，循脉往来，微针所及，与法相同。\u003cbr/\u003e\u003cbr/\u003e     帝乃辟左右而起，再拜曰：今日发蒙解惑，藏之金匮，不敢复出。\u003cbr/\u003e\u003cbr/\u003e     乃藏之金兰之室，署曰气穴所在。\u003cbr/\u003e\u003cbr/\u003e     岐伯曰：孙络之脉别经者，其血盛而当泻者，亦三百六十五脉，并注于络，传注十二络脉，非独十四络脉也，内解泻于中者十脉。","cnt":0,"sort":6629150,"author":"庾岭劳人","prev":"6629149.html","next":"6629151.html","book_title":"黄帝内经","updateTimeFmt":"2024-03-28 17:25:37","category":"都市小说"}