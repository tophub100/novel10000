{"id":0,"code":"6629232.html","title":"第140章 天年篇第五十四","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝问于岐伯曰：愿闻人之始生，何气筑为基？何立而为？何失而死？何得而生？\u003cbr/\u003e\u003cbr/\u003e     岐伯曰：以母为基，以父为，失神者死，得神者生也。\u003cbr/\u003e\u003cbr/\u003e     黄帝曰：何者为神？\u003cbr/\u003e\u003cbr/\u003e     岐伯曰：血气已和，荣卫已通，五脏已成，神气舍心，魂魄毕具，乃成为人。\u003cbr/\u003e\u003cbr/\u003e     黄帝曰：人之寿夭各不同，或夭寿，或卒死、或病久，愿闻其道。\u003cbr/\u003e\u003cbr/\u003e     岐伯曰：五脏坚固，血脉和调，肌肉解利，皮肤致密，营卫之行，不失其常，呼吸微徐，气以度行，六腑化谷，津液布扬，各如其常，故能长久。\u003cbr/\u003e\u003cbr/\u003e     黄帝曰：人之寿百岁而死，何以致之？\u003cbr/\u003e\u003cbr/\u003e     岐伯曰：使道隧以长，基墙高以方，通调营卫，三部三里起，骨高肉满，百岁乃得终。\u003cbr/\u003e\u003cbr/\u003e     黄帝曰：其气之盛衰，以至其死，可得闻乎？\u003cbr/\u003e\u003cbr/\u003e     岐伯曰：人生十岁，五脏始定，血气已通，其气在下，故好走。二十岁，血气始盛，肌肉方长，故好趋。三十岁，五脏大定，肌肉坚固，血脉盛满，故好步。四十岁，五脏六腑 十二经脉，皆大盛以平定，腠理始疏，荣华颓落，发颇斑白，平盛不摇，故好坐。五十岁，肝气始衰，肝叶始薄，胆汁始灭，目始不明。六十岁，心气始衰，苦忧悲，血气懈惰，故好卧。七十岁，脾气虚，皮肤枯。八十岁，肺气衰，魄离，故言善误。九十岁，肾气焦，四脏经脉空虚。百岁，五脏皆虚，神气皆去，形骸独居而终矣。\u003cbr/\u003e\u003cbr/\u003e     黄帝曰：其不能终寿而死者，何如？\u003cbr/\u003e\u003cbr/\u003e     岐伯曰：其五脏皆不坚，使道不长，空外以张，喘息暴疾，又卑基墙，薄脉少血，其肉不石，数中风寒，血气虚，脉不通，真邪相攻，乱而相引，故中寿而尽也。","cnt":0,"sort":6629232,"author":"庾岭劳人","prev":"6629231.html","next":"6629233.html","book_title":"黄帝内经","updateTimeFmt":"2024-03-28 17:25:37","category":"都市小说"}