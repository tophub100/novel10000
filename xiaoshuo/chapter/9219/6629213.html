{"id":0,"code":"6629213.html","title":"第121章 胀论篇第三十五","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝曰：脉之应于寸口，如何而胀？\u003cbr/\u003e\u003cbr/\u003e     岐伯曰：其脉大坚以涩者，胀也。\u003cbr/\u003e\u003cbr/\u003e     黄帝曰：何以知脏腑之胀也？\u003cbr/\u003e\u003cbr/\u003e     岐伯曰：阴为脏，阳为腑。\u003cbr/\u003e\u003cbr/\u003e     黄帝曰：夫气之令人胀也，在于血脉之中邪，脏腑之内乎？\u003cbr/\u003e\u003cbr/\u003e     岐伯曰：三(一云二字)者皆存焉，然非胀之舍也。\u003cbr/\u003e\u003cbr/\u003e     黄帝曰：愿闻胀之舍。\u003cbr/\u003e\u003cbr/\u003e     岐伯曰：夫胀者，皆在于脏腑之外，排脏腑而郭胸胁，胀皮肤，故命曰胀。\u003cbr/\u003e\u003cbr/\u003e     黄帝曰：脏腑之在胸胁腹里之内也，若匣匮之禁器也，各有次舍，异名而同处。一域之中，其气各异，愿闻其故。黄帝曰：未解其意，再问。\u003cbr/\u003e\u003cbr/\u003e     岐伯曰：夫胸腹，脏腑之郭也；膻中者，心主之宫城也；胃者，太仓也；咽喉小肠者，传送也；胃之五窍者，闾里门户也；廉泉、玉英者，津液之道也。故五脏六腑者，各有畔界，其病各有形状。营气循脉，卫气逆为脉胀，卫气并脉循分为肤胀。三里而泻，近者一下，远者三下。无问虚实，工在疾泻。\u003cbr/\u003e\u003cbr/\u003e     黄帝曰：愿闻胀形。\u003cbr/\u003e\u003cbr/\u003e     岐伯曰：夫心胀者，烦心短气，卧不安。肺胀者，虚满而喘咳。肝胀者，胁不满而痛引小腹。脾胀者，善哕，四肢烦，体重不能胜衣，卧不安。肾胀者，腹满引背央央然，腰脾痛。六腑胀：胃胀者，腹满，胃脘痛，鼻闻焦臭，妨于食，大便难。大肠胀者，肠鸣而痛濯濯，冬日重感于寒，则泄不化。小肠胀者，少腹月真胀，引腰而痛。膀胱胀者，小腹满而气癃。三焦胀者，气满于皮肤中，轻轻然而不坚。胆胀者，胁下痛胀，口中苦，善太息。凡此诸胀者，其道在一，明知逆顺，针数不失。泻虚补实，神去其室，致邪失正，真不可定，粗之所败，谓之天命。补虚泻实，神归其室，久塞其空，谓之良工。\u003cbr/\u003e\u003cbr/\u003e     黄帝曰：胀者焉生？何因而有？\u003cbr/\u003e\u003cbr/\u003e     岐伯曰：卫气之在身也，常然并脉循分肉，行有逆顺，阴阳相随，乃得天和，五脏更始，四时循序，五谷乃化。然后厥气在下，营卫留止，寒气逆上，真邪相攻，两气相搏，乃合为胀也。\u003cbr/\u003e\u003cbr/\u003e     黄帝曰：善。何以解惑？\u003cbr/\u003e\u003cbr/\u003e     岐伯曰：合之于真，三合而得。\u003cbr/\u003e\u003cbr/\u003e     帝曰：善。\u003cbr/\u003e\u003cbr/\u003e     黄帝问于岐伯曰：胀论言无问虚实，工在疾泻，近者一下，远者三下，今有其三而不下者，其过焉在？\u003cbr/\u003e\u003cbr/\u003e     岐伯对曰：此言陷于肉肓，而中气穴者也。不中气穴，则气内闭。针不陷肓，则气不行。上越中肉，则卫气相乱，阴阳相逐。其于胀也，当泻不泻，气故不下。三而不下，必更其道，气下乃止。不下复始，可以万全，乌有殆者乎？其于胀也，必审其当泻则泻，当补则补，如鼓应桴，恶有不下者乎？","cnt":0,"sort":6629213,"author":"庾岭劳人","prev":"6629212.html","next":"6629214.html","book_title":"黄帝内经","updateTimeFmt":"2024-03-28 17:25:37","category":"都市小说"}