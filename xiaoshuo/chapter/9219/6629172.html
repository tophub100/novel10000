{"id":0,"code":"6629172.html","title":"第80章 示从容论篇第七十六","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝燕坐，召雷公而问之曰：汝受术诵书者，若能览观杂学，及于比类，通合道理，为余言子所长，五脏六腑，胆胃大小肠脾胞膀胱，脑髓涕唾，哭泣悲哀，水所从行，此皆人之所生，治之过失，子务明之，可以十全。即不能知，为世所怨。\u003cbr/\u003e\u003cbr/\u003e     雷公曰：臣请诵《脉经》上下篇甚众多矣，别异比类，犹未能以十全，又安足以明之？\u003cbr/\u003e\u003cbr/\u003e     帝曰：子别试通五脏之过，六腑之所不知，针石之败，毒药所宜，汤液滋味，具言其状，悉言以对，请问不知。\u003cbr/\u003e\u003cbr/\u003e     雷公曰：肝虚、肾虚、脾虚，皆令人体重烦冤，当投毒药剌灸砭石汤液，或已，或不已，愿闻其解。\u003cbr/\u003e\u003cbr/\u003e     帝曰：公何年之长而问之少，余真问以自谬也。吾问子窈冥，子言“上下篇”以对，何也？夫脾虚浮似肺，肾小浮似脾，肝急沉散似肾，此皆工之所时乱也，然从容得之。若夫三脏，土木水参居，此童子之所知，问之何也？\u003cbr/\u003e\u003cbr/\u003e     雷公曰：于此有人，头痛筋挛骨重，怯然少气，哕噫腹满，时惊，不嗜卧，此何脏之发也？脉浮而弦，切之石坚，不知其解，复问所以三脏者，以知其比类也。\u003cbr/\u003e\u003cbr/\u003e     帝曰：夫从容之谓也。夫年长则求之于府，年少则求之于经，年壮则求之于脏。今子所言皆失，八风菀熟(一作热)，五脏消烁，传邪相受。夫浮而弦者，是肾不足也；沉而石者，是肾气内著也；怯然少气者，是水道不行、形气消索也；咳嗽烦冤者，是肾气之逆也。一人之气，病在一脏也。若言三脏俱行，不在法也。\u003cbr/\u003e\u003cbr/\u003e     雷公曰：于此有人，四肢解惰，喘咳血泄，而愚诊之，以为伤肺，切脉浮大而紧，愚不敢治。粗工下砭石，病愈多出血，血止身轻，此何物也？\u003cbr/\u003e\u003cbr/\u003e     帝曰：子所能治，知亦众多，与此病失矣。譬以鸿飞，亦冲于天。夫圣人之治病，循法守度，援物比类，化之冥冥，循上及下，何必守经？今夫脉虚浮大者，是脾气之外绝，去胃外归阳明也。夫二火不胜三水，是以脉乱而无常也。四肢解惰，此脾精之不行也。喘咳者，是水气并阳明也。血泄者，脉急血无所行也。若夫以为伤肺者，由失以狂也，不引比类，是知不明也。夫伤肺者，脾气不守，胃气不清，经气不为使，真脏坏决，经脉傍绝，五脏漏泄。不则呕，此二者不相类也。譬如天之无形，地之无理，白与黑相去远矣。是失吾过矣。以子知之，故不告之，明引比类从容，是以名曰诊轻，是谓至道也。","cnt":0,"sort":6629172,"author":"庾岭劳人","prev":"6629171.html","next":"6629173.html","book_title":"黄帝内经","updateTimeFmt":"2024-03-28 17:25:37","category":"都市小说"}