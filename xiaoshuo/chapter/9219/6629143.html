{"id":0,"code":"6629143.html","title":"第51章 刺齐论篇第五十一","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e黄帝问曰：愿闻刺浅深之分。\u003cbr/\u003e\u003cbr/\u003e     岐伯对曰：刺骨者无伤筋，刺筋者无伤肉，刺肉者无伤脉，刺脉者无伤皮；刺皮者无伤肉，刺肉者无伤筋，刺筋者无伤骨。\u003cbr/\u003e\u003cbr/\u003e     帝曰：余未知其所谓，愿闻其解。\u003cbr/\u003e\u003cbr/\u003e     岐伯曰：刺骨无伤筋者，针至筋而去，不及骨也；刺筋无伤肉者，至肉而去，不及筋也；刺肉无伤脉者，至脉而去，不及肉也；刺脉无伤皮者，至皮而去，不及脉也。\u003cbr/\u003e\u003cbr/\u003e     所谓刺皮无伤肉者，病在皮中，针入皮中，无伤肉也；刺肉无伤筋者，过肉中筋也；刺筋无伤骨者，过筋中骨也。此之谓反也。","cnt":0,"sort":6629143,"author":"庾岭劳人","prev":"6629142.html","next":"6629144.html","book_title":"黄帝内经","updateTimeFmt":"2024-03-28 17:25:37","category":"都市小说"}