{"id":0,"code":"6629225.html","title":"第133章 本脏篇第四十七","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝问于岐伯曰：人之血气精神者，所以奉生而周于性命者也。经脉者，所以行血气而营阴阳，濡筋骨，利关节者也。卫气者，所以温分肉，充皮肤，肥腠理，司关阖者也。志意者，所以御精神，收魂魄，适寒温，和喜怒者也。是故血和则经脉流行，营复阴阳，筋骨劲强，关节清利矣；卫气和则分肉解利，皮肤调柔，腠理致密矣；志意和则精神专直，魂魄不散，悔怒不起，五脏不受邪矣；寒温和则六腑化谷，风痹不作，经脉通利，肢节得安矣。此人之常平也。五脏者，所以藏精神血气魂魄者也；六腑者，所以化水谷而行津液者也。此人之所以具受于天也，无愚智贤不肖，无以相倚也。然有其独尽天寿，而无邪僻之病，百年不衰，虽犯风雨卒寒大暑，犹有弗能害也；有其不离屏蔽室内，无怵惕之恐，然犹不免于病，何也？愿闻其故。\u003cbr/\u003e\u003cbr/\u003e     岐伯对曰：窘乎哉问也！五脏者，所以参天地，副阴阳，而运四时，化五节者也。五脏者，固有小大高下坚脆端正偏倾者，六腑亦有大小长短厚薄结直缓急。凡此二十五者，各不同，或善或恶，或吉或凶，请言其方。\u003cbr/\u003e\u003cbr/\u003e     心小则安，邪弗能伤，易伤以忧；心大则忧不能伤，易伤于邪。心高则满于肺中，而善忘，难开以言；心下则脏外，易伤于寒，易恐以言。心坚则脏安守固；心脆则善病消瘅热中。心端正则和利难伤；心偏倾则操持不一，无守司也。\u003cbr/\u003e\u003cbr/\u003e     肺小则少饮，不病喘喝；肺大则多饮，善病胸痹喉痹逆气。肺高则上气肩息咳；肺下则居贲迫肺，善胁下痛。肺坚则不病咳上气；肺脆则苦病消瘅易伤。肺端正则和利难伤；肺偏倾则胸偏痛也。\u003cbr/\u003e\u003cbr/\u003e     肝小则脏安，无胁下之病；肝大则逼胃迫咽，则苦膈中，且胁下痛。肝高则上支贲，切胁，为息贲；肝下则逼胃，胁下空，胁下空则易受邪。肝坚则脏安难伤；肝脆则善病消瘅易伤。肝端正则和利难伤；肝偏倾则胁下痛也。\u003cbr/\u003e\u003cbr/\u003e     脾小则脏安，难伤于邪也；脾大则苦凑月少而痛，不能疾行。脾高则月少引季胁而痛；脾下则下加于大肠，下加于大肠则脏苦受邪。脾坚则脏安难伤；脾脆则善病消瘅易伤。脾端正则和利难伤；脾偏倾则善满善胀也。\u003cbr/\u003e\u003cbr/\u003e     肾小则脏安难伤；肾大则善病腰痛，不可以仰，易伤以邪。肾高则苦背膂痛，不可以仰；肾下则腰尻痛，不可以仰，为狐疝。肾坚则不病腰背痛；肾脆则苦病消瘅易伤。肾端正则和利难伤；肾偏倾则苦腰尻痛也。凡此二十五变者，人之所苦常病。\u003cbr/\u003e\u003cbr/\u003e     黄帝曰：何以知其然也？\u003cbr/\u003e\u003cbr/\u003e     岐伯曰：赤色小理者，心小；粗理者，心大。无骨曷骨亏者，心高；骨曷骨亏小短举者，心下。骨曷骨亏长者，心下坚；骨曷骨亏弱小以薄者，心脆。骨亏直不下举者，心端正；骨曷骨亏倚一方者，心偏倾也。\u003cbr/\u003e\u003cbr/\u003e     白色小理者，肺小，粗理者肺大。巨肩反膺陷喉者，肺高；合腋张胁者，肺下。好肩背厚者，肺坚，肩背薄者，肺脆。背膺厚者，肺端正；胁偏疏者，肺偏倾也。\u003cbr/\u003e\u003cbr/\u003e     青色小理者，肝小；粗理者，肝大。广胸反骨交者，肝高；合胁兔骨交者，肝下。胸胁好者，肝坚；胁骨弱者，肝脆。膺腹好相得者，肝端正；胁骨偏举者，肝偏倾也。\u003cbr/\u003e\u003cbr/\u003e     黄色小理者，脾小；粗理者脾大。揭唇者，脾高；唇下纵者，脾下。唇坚者，脾坚；唇大而不坚者，脾脆。唇上下好者，脾端正；唇偏举者，脾偏倾也。\u003cbr/\u003e\u003cbr/\u003e     黑色小理者，肾小；粗理者，肾大。高耳者，肾高；耳后陷者，肾下。耳坚者，肾坚；耳薄不坚者，肾脆。耳好前居牙车者，肾端正；耳偏高者，肾偏倾也。凡此诸变者，持则安，减则病也。\u003cbr/\u003e\u003cbr/\u003e     帝曰：善。然非余之所问也。愿闻人之有不可病者，至尽天寿，虽有深忧大恐，怵惕之志，犹不能减也；甚寒大热，不能伤也；其有不离屏蔽室内，又无怵惕之恐，然不免于病者，何也？愿闻其故。\u003cbr/\u003e\u003cbr/\u003e     岐伯曰：五脏六腑，邪之舍也，请言其故。五脏皆小者，少病，苦焦心，大愁忧；五脏皆大者，缓于事，难使以忧。五脏皆高者，好高举措；五脏皆下者，好出人下。五脏皆坚者，无病；五脏皆脆者，不离于病。五脏皆端正者，和利得人心；五脏皆偏倾者，邪心善盗，不可以为人，平反覆言语也。\u003cbr/\u003e\u003cbr/\u003e     黄帝曰：愿闻六腑之应。\u003cbr/\u003e\u003cbr/\u003e     岐伯答曰：肺合大肠，大肠者，皮其应。心合小肠，小肠者，脉其应。肝合胆，胆者，筋其应。脾合胃，胃者，肉其应。肾合三焦膀胱，三焦膀胱者，腠理毫毛其应。\u003cbr/\u003e\u003cbr/\u003e     黄帝曰：应之奈何？\u003cbr/\u003e\u003cbr/\u003e     岐伯曰：肺应皮，皮厚者，大肠厚；皮薄者，大肠薄。皮缓腹里大者，大肠大而长；皮急者，大肠急而短。皮滑者，大肠直；皮肉不相离者，大肠结。\u003cbr/\u003e\u003cbr/\u003e     心应脉，皮厚者脉厚，脉厚者小肠厚；皮薄者脉薄，脉薄者小肠薄。皮缓者脉缓，脉缓者小肠大而长；皮薄而脉冲小者，小肠小而短。诸阳经脉皆多纡屈者，小肠结。\u003cbr/\u003e\u003cbr/\u003e     脾应肉，肉月坚大者，胃厚；肉月么者，胃薄。肉月小而么者，胃不坚；肉月不称身者，胃下。胃下者，下管约不利。肉月不坚者，胃缓；肉月无小里累者，胃急；肉月多少里累者，胃结；胃结者，上管约不利也。\u003cbr/\u003e\u003cbr/\u003e     肝应爪，爪厚色黄者，胆厚；爪薄色红者，胆薄。爪坚色青者，胆急；爪濡色赤者，胆缓。爪 直色白无约者，胆直；爪恶色黑多纹者，胆结也。\u003cbr/\u003e\u003cbr/\u003e     肾应骨，密理厚皮者，三焦膀胱厚；粗理薄皮者，三焦膀胱薄。疏腠理者，三焦膀胱缓；皮急而无毫毛者，三焦膀胱急。毫毛美而粗者，三焦膀胱直；稀毫毛者，三焦膀胱结也。\u003cbr/\u003e\u003cbr/\u003e     黄帝曰：厚薄美恶皆有形，愿闻其所病。\u003cbr/\u003e\u003cbr/\u003e     岐伯答曰：视其外应，以知其内脏，则知所病矣。","cnt":0,"sort":6629225,"author":"庾岭劳人","prev":"6629224.html","next":"6629226.html","book_title":"黄帝内经","updateTimeFmt":"2024-03-28 17:25:37","category":"都市小说"}