{"id":0,"code":"6629200.html","title":"第108章 癫狂篇第二十二","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    目外决于面者，为锐眦，在内近鼻者，为内。上为外眦，下为内眦。\u003cbr/\u003e\u003cbr/\u003e     癫疾始生，先不乐，头重痛，视举目赤。甚作极，已而烦心。候之于颜，取手太阳、阳明、太阴，血变而止。\u003cbr/\u003e\u003cbr/\u003e     癫疾始作，而引口啼呼喘悸者，候之手阳明、太阳，左强者攻其右，右强者攻其左，血变而止。\u003cbr/\u003e\u003cbr/\u003e     癫疾始作，先反僵，因而脊痛，候之足太阳、阳明、太阴、手太阴，血变而止。\u003cbr/\u003e\u003cbr/\u003e     治癫疾者，常与之居，察其所当取之处。病至，视之有过者泻之，置其血于瓠壶之中，至其发时，血独动矣。不动，灸穷骨二十壮。穷骨者，骶骨也。\u003cbr/\u003e\u003cbr/\u003e     骨癫疾者，咸页、齿诸俞、分肉皆满而骨居，汗出烦。呕多沃沫，气下泄，不治。\u003cbr/\u003e\u003cbr/\u003e     筋癫疾者，身倦挛急大，刺项大经之大杼脉。呕多沃沫，气下泄，不治。\u003cbr/\u003e\u003cbr/\u003e     脉癫疾者，暴仆，四肢 之脉皆胀而纵。脉满，尽刺之出血；不满，灸之挟项太阳，灸带脉于腰相去三寸，诸分肉本输。呕多沃沫，气下泄，不治。\u003cbr/\u003e\u003cbr/\u003e     癫疾者，疾发如狂者，死不治。\u003cbr/\u003e\u003cbr/\u003e     狂始生，先自悲也，喜忘、苦怒、善恐者，得之忧饥。治之取手太阴、阳明，血变而止，及取足太阴、阳明。\u003cbr/\u003e\u003cbr/\u003e     狂始发，少卧不饥，自高贤也，自辩智也，自尊贵也，善骂詈，日夜不休。治之取手阳明、太阳、太阴、舌下少阴，视之盛者，皆取之；不盛，释之也。\u003cbr/\u003e\u003cbr/\u003e     狂言、惊、善笑、好歌乐、妄行不休者，得之大恐。治之取手阳明、太阳、太阴。\u003cbr/\u003e\u003cbr/\u003e     狂，目妄见、耳妄闻、善呼者，少气之所生也，治之取手太阳，太阴、阳明、足太阴、头两咸页。\u003cbr/\u003e\u003cbr/\u003e     狂者多食，善见鬼神，善笑而不发于外者，得之有所大喜。治之取足太阴、太阳、阳明，后取手太阴、太阳、阳明。\u003cbr/\u003e\u003cbr/\u003e     狂而新发，未应如此者，先取曲泉左右动脉，及盛者见血，有顷已。不已，以法取之，灸骨骶二十壮。\u003cbr/\u003e\u003cbr/\u003e     风逆暴四肢肿，身漯漯，唏然时寒，饥则烦，饱则善变。取手太阴表里，足少阴、阳明之经。肉清取荥；骨清取井、经也。\u003cbr/\u003e\u003cbr/\u003e     厥逆为病也，足暴清，胸若将裂，肠若将以刀切之，烦而不能食，脉大小皆涩。暖取足少阴，清取足阳明，清则补之，温则泻之。厥逆腹胀满，肠鸣，胸满不得息，取之下胸二胁咳而动手者，与背俞以手按之立快者是也。\u003cbr/\u003e\u003cbr/\u003e     内闭不得溲，刺足少阴、太阳与骶上以长针，气逆则取其太阴、阳明、厥阴、甚取少阴、阳明动者之经也。\u003cbr/\u003e\u003cbr/\u003e     少气，身漯漯也，言吸吸也，骨体重，懈惰不能动。补足少阴。短气，息短不属，动作气索，补足少阴，去血络也。","cnt":0,"sort":6629200,"author":"庾岭劳人","prev":"6629199.html","next":"6629201.html","book_title":"黄帝内经","updateTimeFmt":"2024-03-28 17:25:37","category":"都市小说"}