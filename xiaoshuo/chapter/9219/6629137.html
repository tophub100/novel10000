{"id":0,"code":"6629137.html","title":"第45章 厥论篇第四十五","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝问曰：厥之寒热者，何也？\u003cbr/\u003e\u003cbr/\u003e     岐伯对曰：阳气衰于下，则为寒厥；阴气衰于下，则为热厥。\u003cbr/\u003e\u003cbr/\u003e     帝曰：热厥之为热也，必起于足下者，何也？\u003cbr/\u003e\u003cbr/\u003e     岐伯曰：阳气起于足五指之表，阴脉者集于足下，而聚于足心，故阳气胜则足下热也。\u003cbr/\u003e\u003cbr/\u003e     帝曰：寒厥之为寒也，必从五指而上于膝者，何也？\u003cbr/\u003e\u003cbr/\u003e     岐伯曰：阴气起于五指之里，集于膝下而聚于膝上。故阴气胜，则从五指至膝下寒；其寒也，不从外，皆从内也。\u003cbr/\u003e\u003cbr/\u003e     帝曰：寒厥何失而然也？\u003cbr/\u003e\u003cbr/\u003e     岐伯曰：前阴者，宗筋之所聚，太阴阳明之所合也。春夏则阳气多而阴气少，秋冬则阴气盛而阳气衰。此人者质壮，以秋冬夺于所用，下气上争不能复，精气溢下，邪气因从之而上也；气因于中，阳气衰，不能渗营其经络，阳气日损，阴气独在，故手足为之寒也。\u003cbr/\u003e\u003cbr/\u003e     帝曰：热厥何如而然也？\u003cbr/\u003e\u003cbr/\u003e     岐伯曰：酒入于胃，则络脉满而经脉虚。脾主为胃行其津液者也，阴气虚则阳气入，阳气入则胃不和。胃不和则精气竭，精气竭则不营其四支也。此人必数醉若饱以入房，气聚于脾中不得散，酒气与谷气相薄，热盛于中，故热遍于身，内热而溺赤也。夫酒气盛而悍，肾气有衰，阳气独胜，故手足为之热也。\u003cbr/\u003e\u003cbr/\u003e     帝曰：厥或令人腹满，或令人暴不知人，或至半日远至一日乃知人者，何也？\u003cbr/\u003e\u003cbr/\u003e     岐伯曰：阴气盛于上则下虚，下虚则腹胀满；阳气盛于上，则下气重上，而邪气逆，逆则阳气乱，阳气乱则不知人也。\u003cbr/\u003e\u003cbr/\u003e     帝曰：善。愿闻六经脉之厥状病能也。\u003cbr/\u003e\u003cbr/\u003e     岐伯曰：巨阳之厥，则肿首头重，足不能行，发为仆；阳明之厥，则癫疾欲走呼，腹满不得卧，面赤而热，妄见而妄言；少阳之厥，则暴聋颊肿而热，胁痛，骨行不可以运；太阴之厥，则腹满月真胀，后不利，不欲食，食则呕，不得卧；少阴之厥，则口干溺赤，腹满心痛；厥阴之厥，则少腹肿痛，腹胀，泾溲不利，好卧屈膝，阴缩肿，骨行内热。盛则泻之，虚则补之，不盛不虚，以经取之。\u003cbr/\u003e\u003cbr/\u003e     太阴厥逆，骨行急挛，心痛引腹，治主病者；少阴厥逆，虚满呕变，下泄清，治主病者；厥阴厥逆，挛、腰痛，虚满前闭，谵言，治主病者；三阴俱逆，不得前后，使人手足寒，三日死。太阳厥逆，僵仆，呕血善，治主病者；少阳厥逆，机关不利，机关不利者，腰不可以行，项不可以顾，发肠痈，不可治，惊者死；阳明厥逆，喘咳身热，善惊，呕血。\u003cbr/\u003e\u003cbr/\u003e     手太阴厥逆，虚满而咳，善呕沫，治主病者；手心主、少阴厥逆，心痛引喉，身热死，不可治；手太阳厥逆，耳聋泣出，项不可以顾，腰不可以俯仰，治主病者；手阳明、少阳厥逆，发喉痹，嗌肿，，治主病者。","cnt":0,"sort":6629137,"author":"庾岭劳人","prev":"6629136.html","next":"6629138.html","book_title":"黄帝内经","updateTimeFmt":"2024-03-28 17:25:37","category":"都市小说"}