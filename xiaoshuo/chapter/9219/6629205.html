{"id":0,"code":"6629205.html","title":"第113章 周痹篇第二十七","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝问于岐伯曰：周痹之在身也，上下移徙，随脉，其上下，左右相应，间不容空，愿闻此痛，在血脉之中邪？将在分肉之间乎？何以致是？其痛之移也，间不及下针，其忄畜痛之时，不及定治，而痛已止矣，何道使然？愿闻其故。\u003cbr/\u003e\u003cbr/\u003e     岐伯答曰：此众痹也，非周痹也。\u003cbr/\u003e\u003cbr/\u003e     黄帝曰：愿闻众痹。\u003cbr/\u003e\u003cbr/\u003e     岐伯对曰：此各在其处，更发更止，更居更起，以右应左，以左应右，非能周也，更发更休也。\u003cbr/\u003e\u003cbr/\u003e     黄帝曰：善。刺之奈何？\u003cbr/\u003e\u003cbr/\u003e     岐伯对曰：刺此者，痛虽已止，必刺其处，勿令复起。\u003cbr/\u003e\u003cbr/\u003e     帝曰：善。愿闻周痹何如？\u003cbr/\u003e\u003cbr/\u003e     岐伯对曰：周痹者，在于血脉之中，随脉以上，随脉以下，不能左右，各当其所。\u003cbr/\u003e\u003cbr/\u003e     黄帝曰：刺之奈何？\u003cbr/\u003e\u003cbr/\u003e     岐伯对曰：痛从上下者，先刺其下以过之，后刺其上以脱之，痛从下上者，先刺其上以过之，后刺其下以脱之。\u003cbr/\u003e\u003cbr/\u003e     黄帝曰：善。此痛安生？何因而有名？\u003cbr/\u003e\u003cbr/\u003e     岐伯对曰：风寒湿气，客于外分肉之间，迫切而为沫，沫得寒则聚，聚则排分肉而分裂也，分裂则痛，痛则神归之，神归之则热，热则痛解，痛解则厥，厥则他痹发，发则如是。\u003cbr/\u003e\u003cbr/\u003e     帝曰：善。余已得其意矣。此内不在脏，而外未发于皮，独居分肉之间，真气不能周，故名曰周痹。故刺痹者，必先切循其下之六经，视其虚实，及大络之血结而不通，及虚而脉陷空者而调之，熨而通之，其坚，转引而行之。\u003cbr/\u003e\u003cbr/\u003e     黄帝曰：善。余已得其意矣。亦得其事也。九者，经巽之理，十二经脉阴阳之病也。","cnt":0,"sort":6629205,"author":"庾岭劳人","prev":"6629204.html","next":"6629206.html","book_title":"黄帝内经","updateTimeFmt":"2024-03-28 17:25:37","category":"都市小说"}