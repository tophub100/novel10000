{"id":0,"code":"6629235.html","title":"第143章 水胀篇第五十七","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝问于岐伯曰：水与肤胀、鼓胀、肠覃、石瘕、石水，何以别之？\u003cbr/\u003e\u003cbr/\u003e     岐伯答曰：水始起也，目窠上微肿，如新卧起之状，其颈脉动，时咳，阴股间寒，足胫肿，腹乃大，其水已成矣。以手按其腹，随手而起，如裹水之状，此其候也。\u003cbr/\u003e\u003cbr/\u003e     黄帝曰：肤胀何以候之？\u003cbr/\u003e\u003cbr/\u003e     岐伯曰：肤胀者，寒气客于皮肤之间，然不坚，腹大，身尽肿，皮厚，按其腹，而不起，腹色不变，此其候也。\u003cbr/\u003e\u003cbr/\u003e     彭胀何如？\u003cbr/\u003e\u003cbr/\u003e     岐伯曰：腹胀，身皆大，大与肤胀等也，色苍黄，腹筋起，此其候也。\u003cbr/\u003e\u003cbr/\u003e     肠覃何如？\u003cbr/\u003e\u003cbr/\u003e     岐伯曰：寒气客于肠外，与卫气相搏，气不得营，因有所系，癖而内著，恶气乃起，息肉乃生，其始生也，大如鸡卵，稍以益大，至其成如怀子之状，久者离岁，按之则坚，推之则移，月事以时下，此其候也。\u003cbr/\u003e\u003cbr/\u003e     石瘕何如？\u003cbr/\u003e\u003cbr/\u003e     岐伯曰：石瘕生于胞中，寒气客于子门，子门闭塞，气不得通，恶血当泻不泻，以留止，日以益大，状如怀子，月事不以时下。皆生于女子。可导而下。\u003cbr/\u003e\u003cbr/\u003e     黄帝曰：肤胀鼓胀可刺邪？\u003cbr/\u003e\u003cbr/\u003e     岐伯曰：先泻其胀之血络，后调其经，刺去其血络也。","cnt":0,"sort":6629235,"author":"庾岭劳人","prev":"6629234.html","next":"6629236.html","book_title":"黄帝内经","updateTimeFmt":"2024-03-28 17:25:37","category":"都市小说"}