{"id":0,"code":"6629199.html","title":"第107章 寒热病篇第二十一","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    皮寒热者，不可附席，毛发焦，鼻槁腊，不得汗。取三阳之络，以补手太阴。\u003cbr/\u003e\u003cbr/\u003e     肌寒热者，肌痛，毛发焦而唇槁腊，不得汗。取三阳于下以去其血者，补足太阴以出其汗。\u003cbr/\u003e\u003cbr/\u003e     骨寒热者，病无所安，汗注不休。齿未槁，取其少阴于阴股之络；齿已槁，死不治。骨厥亦然。\u003cbr/\u003e\u003cbr/\u003e     骨痹，举节不用而痛，汗注烦心。取三阴之经补之。\u003cbr/\u003e\u003cbr/\u003e     身有所伤血出多，及中风寒，若有所堕坠，四肢懈惰不收，名曰体惰。取其小腹脐下三结交。三结交者，阳明、太阴也，脐下三寸关元也。\u003cbr/\u003e\u003cbr/\u003e     厥痹者，厥气上及腹。取阳明之络，视主病也，泻阳补阴经也。\u003cbr/\u003e\u003cbr/\u003e     颈侧之动脉人迎。人迎，是阳明也，在婴筋之前。婴筋之后，手阳明也，名曰扶突。次脉，足少阳脉也，名曰天牖。次脉，足太阳也，名曰天柱。腋下动脉，臂太阴也，名曰天腑。阳迎头痛，胸满不得息，取之人迎。暴气鞭，取扶突与舌本出血。暴聋气蒙，耳目不明，取天牖。暴挛眩，足不任身，取天柱。暴瘅内逆，肝肺相搏血溢鼻口，取天腑。此为天牖五部。\u003cbr/\u003e\u003cbr/\u003e     臂阳明有入九页偏齿者，名曰大迎，下齿齿禹取之。臂恶寒补之，不恶寒泻之。足太阳有入九页偏齿者，多曰角孙，上齿龋取之，在鼻与九页前。方病之时其脉盛，盛则泻之，虚则补之。一曰取之出鼻外。\u003cbr/\u003e\u003cbr/\u003e     足阳明有挟鼻入于面者，名曰悬颅，属口，对入系目本，视有过者取之，损有余，益不足，反者益。其足太阳有通项入于脑者，正属目本，名曰眼系，头目苦痛取之，在项中两筋间，入脑乃别。阴、阳，阴阳相交，阳入阴，阴出阳，交于目锐。阳气盛则目，阴气盛则瞑目。\u003cbr/\u003e\u003cbr/\u003e     热厥取足太阴、少阳，皆留之；寒厥取足阳明、少阴于足，皆留之。\u003cbr/\u003e\u003cbr/\u003e     舌纵涎下，烦，取足少阴。振寒洒洒，鼓颔，不得汗出，腹胀烦，取手太阴。刺虚者，刺其去也；刺实者，刺其来也。\u003cbr/\u003e\u003cbr/\u003e     春取络脉，夏取分腠，秋取气口，冬取经俞，凡此四时，各以时为齐。络脉治皮肤，分腠治肌肉，气口治筋脉，经俞治骨髓、五脏。\u003cbr/\u003e\u003cbr/\u003e     身有五部：伏兔一；腓二，腓者也；背三；五脏之腧四；项五。此五部有痈疽者死。病始手臂者，先取手阳明、太阴而汗出；病始头首者，先取项太阳而汗出；病始足胫者，先取足阳明而汗出。臂太阴可汗出，足阳明可汗出，故取阴而汗出甚者，止之于阳；取阳而汗出甚者，止之于阴。\u003cbr/\u003e\u003cbr/\u003e     凡刺之害，中而不去则精泄，不中而去则致气。精泄则病甚而，致气则生为痈疽也。","cnt":0,"sort":6629199,"author":"庾岭劳人","prev":"6629198.html","next":"6629200.html","book_title":"黄帝内经","updateTimeFmt":"2024-03-28 17:25:37","category":"都市小说"}