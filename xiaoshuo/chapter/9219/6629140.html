{"id":0,"code":"6629140.html","title":"第48章 大奇论篇第四十八","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    肝满肾满肺满皆实，即为肿。肺之雍，喘而两满；肝雍，两满，卧则惊，不得小便；肾雍，脚下至少腹满，胫有大小，髀骨行大跛，易偏枯；心脉满大，痫筋挛；肝脉小急，痫筋挛；肝脉，暴有所惊骇，脉不至若喑，不治自己；肾脉小急，肝脉小急，心脉小急，不鼓皆为瘕。\u003cbr/\u003e\u003cbr/\u003e     肾肝并沉为石水，并浮为风水，并虚为死，并小弦欲惊。肾脉大急沉，肝脉大急沉，皆为疝。\u003cbr/\u003e\u003cbr/\u003e     心脉搏滑急为心疝，肺脉沉搏为肺疝。三阳急为瘕，三阴急为疝，二阴急为痫厥，二阳急为惊。\u003cbr/\u003e\u003cbr/\u003e     脾脉外鼓，沉为肠，久自己；肝脉小缓为肠，易治；肾脉小搏沉，为肠下血，血温身热者死；心肝亦下血，二脏同病者可治，其脉小沉涩为肠，其身热者死，热见七日死。\u003cbr/\u003e\u003cbr/\u003e     胃脉沉鼓涩，胃外鼓大，心脉小坚急，皆鬲偏枯。男子发左，女子发右，不喑舌转，可治，三十日起。其从者，喑，三岁起。年不满二十者。三岁死。\u003cbr/\u003e\u003cbr/\u003e     脉至而搏，血身热者死；脉来悬钩浮，为常脉。脉至如喘，名曰暴厥，暴厥者，不知与人言；脉至如数，使人暴惊，三四日自已。\u003cbr/\u003e\u003cbr/\u003e     脉至浮合，浮合如数，一息十至以上，是经气予不足也，微见九十日死；脉至如火薪然，是心精之予夺也，草干而死；脉至如散叶，是肝气予虚也，木叶落而死；脉至如省客，省客者，脉塞而鼓，是肾气予不足也，悬去枣华而死；脉至如丸泥，是胃精予不足也，榆荚落而死；脉至如横格，是胆气予不足也，禾熟而死；脉至如弦缕，是胞精予不足也，病善言，下霜而死，不言，可治；脉至如交漆，交漆者，左右傍至也，微见三十日死；脉至如涌泉，浮鼓肌中，太阳气予不足也，少气味，韭英而死。脉至如颓土之状，按之不得，是肌气予不足也，五色先见黑白，垒发死；脉至如悬雍，悬雍者，浮揣切之益大，是十二俞之予不足也，水凝而死；脉至如偃刀，偃刀者，浮之小急，按之坚大急，五藏菀熟，寒热独并于肾也，如此其人不得坐，立春而死；脉至如丸滑不直手，不直手者，按之不可得也，是大肠气予不足也，枣叶生而死；脉至如华者，令人善恐，不欲坐卧，行立常听，是小肠气予不足也，季秋而死。","cnt":0,"sort":6629140,"author":"庾岭劳人","prev":"6629139.html","next":"6629141.html","book_title":"黄帝内经","updateTimeFmt":"2024-03-28 17:25:37","category":"都市小说"}