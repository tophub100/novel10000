{"id":0,"code":"6629181.html","title":"第89章 邪气脏腑病形第四","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝问于岐伯曰：邪气之中人也，奈何？\u003cbr/\u003e\u003cbr/\u003e     岐伯答曰：邪气之中人高也。\u003cbr/\u003e\u003cbr/\u003e     黄帝曰：高下有度乎？\u003cbr/\u003e\u003cbr/\u003e     岐伯曰：身半已上者，邪中之也；身半已下者，湿中之也。故曰：邪之中人也，无有常，中于阴则溜于腑，中于阳则溜于经。\u003cbr/\u003e\u003cbr/\u003e     黄帝曰：阴之与阳也，异名同类，上下相会，经络之相贯，如环无端。邪之中人，或中于阴，或中于阳，上下左右，无有恒常，其故何也？\u003cbr/\u003e\u003cbr/\u003e     岐伯曰：诸阳之会，皆在于面。中人也，方乘虚时，及新用力，若饮食汗出腠理开，而中于邪。中于面则下阳明，中于项则下太阳，中于颊则下少阳，其中于膺背两胁亦中其经。\u003cbr/\u003e\u003cbr/\u003e     黄帝曰：其中于阴奈何？\u003cbr/\u003e\u003cbr/\u003e     岐伯答曰：中于阴者，常从臂始。夫臂与，其阴，皮薄，其肉淖泽，故俱受于风，独伤其阴。\u003cbr/\u003e\u003cbr/\u003e     黄帝曰：此故伤其脏乎？\u003cbr/\u003e\u003cbr/\u003e     岐伯答曰：身之中于风也，不必动脏。故邪入于阴经，则脏气实，邪气入而不能客，故还之于腑。故中阳则溜于经，中阴则溜于腑。\u003cbr/\u003e\u003cbr/\u003e     黄帝曰：邪之中人脏，奈何？\u003cbr/\u003e\u003cbr/\u003e     岐伯曰：愁忧恐惧则伤心。形寒寒饮则伤肺，以其两寒相感，中外皆伤，故气逆而上行。有所堕坠，恶血留内；若有所大怒，气上而不下，积于胁下，则伤肝。有所击仆，若醉入房，汗出当风，则伤脾。有所用力举重，若入房过度，汗出浴水，则伤肾。\u003cbr/\u003e\u003cbr/\u003e     黄帝曰：五脏之中风奈何？\u003cbr/\u003e\u003cbr/\u003e     岐伯曰：阴阳俱感，邪乃得往。\u003cbr/\u003e\u003cbr/\u003e     黄帝曰：善哉。\u003cbr/\u003e\u003cbr/\u003e     黄帝问于岐伯曰：首面与身形也，属骨连筋，同血合于气耳。天寒则裂地凌冰，其卒寒或手足懈惰，然而其面不衣何也？\u003cbr/\u003e\u003cbr/\u003e     岐伯答曰：十二经脉，三百六十五络，其血气皆上于面而走空窍，其精阳气上走于目而为睛，其别气走于耳而为听，其宗气上出于鼻而为臭，其浊气出于胃，走唇舌而为味。其气之津液皆上熏于面，而皮又厚，其肉坚，故天热甚寒不能胜之也。\u003cbr/\u003e\u003cbr/\u003e     黄帝曰：邪之中人，其病形何如？\u003cbr/\u003e\u003cbr/\u003e     岐伯曰：虚邪之中身也，洒淅动形。正邪之中人也微，先见于色，不知于身，若有若无，若亡若存，有形无形，莫知其情。\u003cbr/\u003e\u003cbr/\u003e     黄帝曰：善哉。\u003cbr/\u003e\u003cbr/\u003e     黄帝问于岐伯曰：余闻之，见其色，知其病，命曰明；按其脉，知其病，命曰神；问其病，知其处，命曰工。余愿闻见而知之，按而得之，问而极之，为之奈何？\u003cbr/\u003e\u003cbr/\u003e     岐伯答曰：夫色脉与尺之相应也，如桴鼓影响之相应也，不得相失也，此亦本末根叶之出候也，故根死则叶枯矣。色脉形肉不得相失也，故知一则为工，知二则为神，知三则神且明矣。\u003cbr/\u003e\u003cbr/\u003e     黄帝曰：愿卒闻之。\u003cbr/\u003e\u003cbr/\u003e     岐伯答曰：色青者，其脉弦也；赤者，其脉钩也；黄者，其脉代也；白者，其脉毛；黑者，其脉石。见其色而不得其脉，反得其相胜之脉，则死矣；得其相生之脉，则病已矣。\u003cbr/\u003e\u003cbr/\u003e     黄帝问于岐伯曰：五脏之所生，变化之病形何如？\u003cbr/\u003e\u003cbr/\u003e     岐伯答曰：先定其五色五脉之应，其病乃可别也。\u003cbr/\u003e\u003cbr/\u003e     黄帝曰：色脉已定，别之奈何？\u003cbr/\u003e\u003cbr/\u003e     岐伯曰：调其脉之缓、急、小、大、滑、涩，而病变定矣。\u003cbr/\u003e\u003cbr/\u003e     黄帝曰：调之奈何？\u003cbr/\u003e\u003cbr/\u003e     岐伯答曰：脉急者，尺之皮肤亦急：脉缓者，尺之皮肤亦缓；脉小者，尺之皮肤亦减而少气；脉大者，尺之皮肤亦贲而起；脉滑者，尺之皮肤亦滑；脉涩者，尺之皮肤亦涩。凡此变者，有微有甚，故善调尺者，不待于寸，善调脉者，不待于色。能参合而行之者，可以为上工，上工十全九；行二者，为中工，中工十全七；行一者，为下工，下工十全六。\u003cbr/\u003e\u003cbr/\u003e     黄帝曰：请问脉之缓、急、小、大、滑、涩之病形何如？\u003cbr/\u003e\u003cbr/\u003e     岐伯曰：臣请言五脏之病变也。心脉急甚者为；微急为心痛引背，食不下。缓甚为狂笑；微缓为伏梁，在心下，上下行，时唾血。大甚为喉；微大为心痹引背，善泪出。小甚为善哕，微小为消瘅。滑甚为善渴；微滑为心疝引脐，小腹鸣。涩甚为喑；微涩为血溢，维厥，耳鸣，颠疾。\u003cbr/\u003e\u003cbr/\u003e     肺脉急甚为癫疾；微急为肺寒热，怠惰，咳唾血，引腰背胸，若鼻息肉不通。缓甚为多汗；微缓为痿瘘、偏风，头以下汗出不可止。大甚为胫肿；微大为肺痹，引胸背起，恶见日光。小甚为泄，微小为消瘅。滑甚为息贲上气，微滑为上下出血。涩甚为呕血；微涩为鼠瘘，在颈支腋之间，下不胜其上，其应善矣。\u003cbr/\u003e\u003cbr/\u003e     肝脉急甚者为恶言；微急为肥气，在胁下如覆杯。缓甚为善呕，微缓为水瘕痹也。大甚为内痈，善呕；微大为肝痹，阴缩，咳引小腹。小甚为多饮，微小为消瘅。滑甚为溃疝，微滑为遗溺。涩甚为溢饮，微涩为挛筋痹。\u003cbr/\u003e\u003cbr/\u003e     脾脉急甚为微急为膈中，食饮入而还出，后沃沫。缓甚为痿厥；微缓为风痿，四肢不用，心慧然若无病。大甚为击仆；微大为疝气，腹里大脓血，在肠胃之外。小甚为寒热，微小为消瘅。滑甚为溃癃，微滑为虫毒蝎腹热。涩甚为肠溃；微涩为内溃，多下脓血。\u003cbr/\u003e\u003cbr/\u003e     肾脉急甚为骨癫疾；微急为沉厥奔豚，足不收，不得前后。缓甚为折脊；微缓为洞，洞者，食不化，下嗌还出。大甚为阴痿；微大为石水，起脐以下至小腹月垂月垂然，上至胃脘，死不治。小甚为洞泄，微小为消瘅。滑甚为癃溃；微滑为骨痿，坐不能起，起则目无所见。涩甚为大痈，微涩为不月沉痔。\u003cbr/\u003e\u003cbr/\u003e     黄帝曰：病之六变者，刺之奈何？\u003cbr/\u003e\u003cbr/\u003e     岐伯答曰：诸急者多寒；缓者多热；大者多气少血；小者血气皆少；滑者阳气盛，微有热；涩者多血少气，微有寒。是故刺急者，深内而久留之。刺缓者，浅内而疾发针，以去其热。刺大者，微泻其气，无出其血。刺滑者，疾发针而浅内之，以泻其阳气而去其热。刺涩者，必中其脉，随其逆顺而久留之，必先按而循之，已发针，疾按其，无令其血出，以和其脉。诸小者，阴阳形气俱不足，勿取以针，而调以甘药也。\u003cbr/\u003e\u003cbr/\u003e     黄帝曰：余闻五脏六腑之气，荥输所入为合，令何道从入，入安连过，愿闻其故。\u003cbr/\u003e\u003cbr/\u003e     岐伯答曰：此阳脉之别入于内，属于腑者也。\u003cbr/\u003e\u003cbr/\u003e     黄帝曰：荥输与合，各有名乎？\u003cbr/\u003e\u003cbr/\u003e     岐伯答曰：荥输治外经，合治内腑。\u003cbr/\u003e\u003cbr/\u003e     黄帝曰：治内腑奈何？\u003cbr/\u003e\u003cbr/\u003e     岐伯曰：取之于合。\u003cbr/\u003e\u003cbr/\u003e     黄帝曰：合各有名乎？\u003cbr/\u003e\u003cbr/\u003e     岐伯答曰：胃合于三里，大肠合入于巨虚上廉，小肠合入于巨虚下廉，三焦合入于委阳，膀胱合入于委中央，胆合入于阳陵泉。\u003cbr/\u003e\u003cbr/\u003e     黄帝曰：取之奈何？\u003cbr/\u003e\u003cbr/\u003e     岐伯答曰：取之三里者，低跗；取之巨虚者，举足；取之委阳者，屈伸而索之；委中者，屈而取之；阳陵泉者，正竖膝予之齐，下至委阳之阳取之；取诸外经者，腧申而从之。\u003cbr/\u003e\u003cbr/\u003e     黄帝曰：愿闻六腑之病。\u003cbr/\u003e\u003cbr/\u003e     岐伯答曰：面热者足阳明病，鱼络血者手阳明病，两跗之上脉竖陷者足阳明病，此胃脉也。\u003cbr/\u003e\u003cbr/\u003e     大肠病者，肠中切痛而鸣濯濯，冬日重感于寒即泄，当脐而痛，不能久立，与胃同候，取巨虚上廉。\u003cbr/\u003e\u003cbr/\u003e     胃病者，腹月真胀，胃脘当心而痛，上肢两胁，膈咽不通，食饮不下，取之三里也。\u003cbr/\u003e\u003cbr/\u003e     小肠病者，小腹痛，腰脊控睾而痛，时窘之后，当耳前热，若寒甚，若独肩上热甚，及手小指次指之间热，若脉陷者，此其候也，手太阳病也，取之巨虚下廉。\u003cbr/\u003e\u003cbr/\u003e     三焦病者，腹气满，小腹尤坚，不得小便，窘急，溢则水，留即为胀，候在足太阳之外大络，大络在太阳少阳之间，亦见于脉，取委阳。\u003cbr/\u003e\u003cbr/\u003e     膀胱病者，小腹偏肿而痛，以手按之，即欲小便而不得，肩上热。若脉陷，及足小趾外廉及胫踝后皆热，若脉陷，取委中央。\u003cbr/\u003e\u003cbr/\u003e     胆病者，善太息，口苦，呕宿汁，心下澹澹，恐人将捕之，嗌中然，数唾，在足少阳之本末，亦视其脉之陷下者灸之；其寒热者，取阳陵泉。\u003cbr/\u003e\u003cbr/\u003e     黄帝曰：刺之有道乎？\u003cbr/\u003e\u003cbr/\u003e     岐伯答曰：刺此者，必中气穴，无中肉节，中气穴则针染于巷，中肉节即皮肤痛。补泻反则病益笃。中筋则筋缓，邪气不出，与其真相搏，乱而不去，反还内著，用针不审，以顺为逆也。","cnt":0,"sort":6629181,"author":"庾岭劳人","prev":"6629180.html","next":"6629182.html","book_title":"黄帝内经","updateTimeFmt":"2024-03-28 17:25:37","category":"都市小说"}