{"id":0,"code":"6629133.html","title":"第41章 刺腰痛篇第四十一","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    足太阳脉令人腰痛，引项脊尻背如重状，刺其郄中，太阳正经出血，春无见血。\u003cbr/\u003e\u003cbr/\u003e     少阳令人腰痛，如以针刺其皮中，循循然不可以俯仰，不可以顾，刺少阳成骨之端出血，成骨在膝外廉之骨独起者，夏无见血。\u003cbr/\u003e\u003cbr/\u003e     阳明令人腰痛，不可以顾，顾如有见者，善悲，刺阳明于骨行前三，上下和之出血，秋无见血。\u003cbr/\u003e\u003cbr/\u003e     足少阴令人腰痛，痛引脊内廉，刺少阴于内踝上二，春无见血，出血太多，不可复也。\u003cbr/\u003e\u003cbr/\u003e     厥阴之脉，令人腰痛，腰中如张弓弩弦，刺厥阴之脉，在踵鱼腹之外，循之累累然，乃刺之，其病令人善言，默默然不慧，刺之三。\u003cbr/\u003e\u003cbr/\u003e     解脉令人腰痛，痛引肩，目然，时遗溲刺解脉，在膝筋肉分间郄外廉之横脉出血，血变而止。解脉令人腰痛如引、带，常如折腰状，善恐；刺解脉，在郄中结络如黍米，刺之血射以黑，见赤血而已。\u003cbr/\u003e\u003cbr/\u003e     同阴之脉，令人腰痛，痛如小锤居其中，怫然肿，刺同阴之脉，在外踝上绝骨之端，为三。\u003cbr/\u003e\u003cbr/\u003e     阳维之脉，令人腰痛，痛上怫然肿，刺阳维之脉，脉与太阳合下间，去地一尺所。\u003cbr/\u003e\u003cbr/\u003e     衡络之脉，令人腰痛，不可以俯仰，仰则恐仆，得之举重伤腰，衡络绝，恶血归之，刺之在郄阳筋之间，上郄数寸，衡居为二出血。\u003cbr/\u003e\u003cbr/\u003e     会阴之脉，令人腰痛，痛上漯漯然汗出，汗干令人欲饮，饮已欲走，刺直阳之脉上三，在足乔上郄下五寸横居，视其盛者出血。\u003cbr/\u003e\u003cbr/\u003e     飞阳之脉，令人腰痛，痛上拂拂然，甚则悲以恐，刺飞阳之脉，在内踝上五寸，少阴之前，与阴维之会。\u003cbr/\u003e\u003cbr/\u003e     昌阳之脉，令人腰痛，痛引膺，目然，甚则反折，舌卷不能言，刺内筋为二，在内踝上大筋前，太阴后，上踝二寸所。\u003cbr/\u003e\u003cbr/\u003e     散脉，令人腰痛而热，热甚生烦，腰下如有横木居其中，甚则遗溲，刺散脉，在膝前骨肉分间，络外廉束脉，为三。\u003cbr/\u003e\u003cbr/\u003e     肉里之脉，令人腰痛，不可以咳，咳则筋缩急，刺肉里之脉为二，在太阳之外，少阳绝骨之后。\u003cbr/\u003e\u003cbr/\u003e     腰痛侠脊而痛至头几几然，目欲僵仆，刺足太阳郄中出血。腰痛上寒，刺足太阳阳明。上热，刺足厥阴。不可以俯仰，刺足少阳。中热而喘，刺足少阴，刺郄中出血。\u003cbr/\u003e\u003cbr/\u003e     腰痛上寒，不可顾，刺足阳明。上热，刺足太阴。中热而喘，刺足少阴。大便难，刺足少阴。少腹满，刺足厥阴。如折，不可以俯仰，不可举，刺足太阳。引脊内廉，刺足少阴。腰痛引少腹控月少，不可以仰，刺腰尻交者，两髁胂上，以月生死为数，发针立已，左取右，右取左。","cnt":0,"sort":6629133,"author":"庾岭劳人","prev":"6629132.html","next":"6629134.html","book_title":"黄帝内经","updateTimeFmt":"2024-03-28 17:25:37","category":"都市小说"}