{"id":0,"code":"6629204.html","title":"第112章 杂病篇第二十六","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    厥，挟脊而痛者，至顶，头沉沉然，目然，腰脊强，取足太阳中血络。\u003cbr/\u003e\u003cbr/\u003e     厥，胸满面肿，唇漯漯然，暴言难，甚则不能言，取足阳明。\u003cbr/\u003e\u003cbr/\u003e     厥气走喉而不能言，手足清，大便不利，取足少阴。\u003cbr/\u003e\u003cbr/\u003e     厥而腹向向然，多寒气，腹中彀彀，便溲难，取足太阴。\u003cbr/\u003e\u003cbr/\u003e     嗌干，口中热如胶，取足少阴。\u003cbr/\u003e\u003cbr/\u003e     膝中痛，取犊鼻，以员利针，发而间之。针大如嫠，刺膝无疑。\u003cbr/\u003e\u003cbr/\u003e     喉痹不能言，取足阳明；能言，取手阳明。\u003cbr/\u003e\u003cbr/\u003e     疟不渴，间日而作，取足阳明；渴而日作，取手阳明。\u003cbr/\u003e\u003cbr/\u003e     齿痛，不恶清饮，取足阳明；恶清饮，取手阳明。\u003cbr/\u003e\u003cbr/\u003e     聋而不痛者，取足少阳；聋而痛者，取手阳明。\u003cbr/\u003e\u003cbr/\u003e     而不止，血流，取足太阳；血，取手太阳。不已，刺宛骨下，不已，刺中出血。\u003cbr/\u003e\u003cbr/\u003e     腰痛，痛上寒，取足太阳阳明；痛上热，取足厥阴。不可以仰，取足少阳。中热而喘，取足少阴，中血络。\u003cbr/\u003e\u003cbr/\u003e     喜怒而不欲食，言益小，刺足太阴；怒而多言，刺足少阳。\u003cbr/\u003e\u003cbr/\u003e     咸页痛，刺手阳明与咸页之盛脉出血。\u003cbr/\u003e\u003cbr/\u003e     项痛不可仰，刺足太阳；不可以顾；刺手太阳也。\u003cbr/\u003e\u003cbr/\u003e     小腹满大，上走胃，至心，淅淅身时寒热，小便不利，取足厥阴。\u003cbr/\u003e\u003cbr/\u003e     腹满，大便不利，腹大，亦上走胸嗌，喘息喝喝然，取足少阴。腹满食不化，腹向向然，不能大便，取足太阴。\u003cbr/\u003e\u003cbr/\u003e     心痛引腰脊，欲呕，取足少阴。心痛，腹胀。啬啬然，大便不利，取足太阴。心痛引背不得息，刺足少阴；不已，取手少阳。心痛引小腹满，上下无常处，便溲难，刺足厥阴。心痛，但短气不足以息，刺手太阴。心痛，当九节刺之，按，已刺按之，立已；不已，上下求之，得之立已。\u003cbr/\u003e\u003cbr/\u003e     咸页痛，刺足阳明曲周动脉见血，立已；不已，按人迎于经，立已。\u003cbr/\u003e\u003cbr/\u003e     气逆上，刺膺中陷者与下胸动脉。\u003cbr/\u003e\u003cbr/\u003e     腹痛，刺脐左右动脉，已刺按之，立已；不已，刺气街，已刺按之，立已。\u003cbr/\u003e\u003cbr/\u003e     痿厥为四末束，乃疾解之，日二，不仁者十日而知，无休，病已止。\u003cbr/\u003e\u003cbr/\u003e     哕，以草刺鼻，嚏，嚏而已；无息，而疾迎引之，立已。大惊之，亦可已。","cnt":0,"sort":6629204,"author":"庾岭劳人","prev":"6629203.html","next":"6629205.html","book_title":"黄帝内经","updateTimeFmt":"2024-03-28 17:25:37","category":"都市小说"}