{"id":0,"code":"6629202.html","title":"第110章 厥病篇第二十四","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    厥头痛，面若肿起而烦心，取之足阳明、太阴。\u003cbr/\u003e\u003cbr/\u003e     厥头痛，头脉痛，心悲善泣，视头动脉反盛者，刺尽去血，后调足厥阴。\u003cbr/\u003e\u003cbr/\u003e     厥头痛，贞贞头重而痛，泻头上五行，行五。先取手少阴，后取足少阴。\u003cbr/\u003e\u003cbr/\u003e     厥头痛，意善忘，按之不得，取头面左右动脉，后取足太阴。\u003cbr/\u003e\u003cbr/\u003e     厥头痛，项先痛，腰脊为应，先取天柱，后取足太阳。\u003cbr/\u003e\u003cbr/\u003e     厥头痛，头痛甚，耳前后脉涌有热，泻出其血，后取足少阳。\u003cbr/\u003e\u003cbr/\u003e     真头痛，头痛甚，脑尽痛，手足寒至节，死不治。\u003cbr/\u003e\u003cbr/\u003e     头痛不可取于腧者，有所击堕，恶血在于内，若肉伤，痛未已，可则刺，不可远取也。\u003cbr/\u003e\u003cbr/\u003e     头痛不可刺者，大痹为恶。日作者，可令少愈，不可已。\u003cbr/\u003e\u003cbr/\u003e     头半寒痛，先取手少阳、阳明，后取足少阳、阳明。\u003cbr/\u003e\u003cbr/\u003e     厥心痛，与背相控，善瘛，如从后触其心，伛偻者，肾心痛也。先取京骨、昆仑，发针不已，取然谷。\u003cbr/\u003e\u003cbr/\u003e     厥心痛，腹胀胸满，心尤痛甚，胃心痛也。取之大都，太白。\u003cbr/\u003e\u003cbr/\u003e     厥心痛，痛如以锥针刺其心，心痛甚者，脾心痛也。取之然谷、太。\u003cbr/\u003e\u003cbr/\u003e     厥心痛，色苍苍如死状，终日不得太息，肝心痛也。取之行间、太冲。\u003cbr/\u003e\u003cbr/\u003e     厥心痛，卧若徒居，心痛间，动作痛益甚，色不变，肺心痛也，取之鱼际、太渊。\u003cbr/\u003e\u003cbr/\u003e     真心痛，手足清至节，心痛甚，旦发夕死，夕发旦死。\u003cbr/\u003e\u003cbr/\u003e     心痛不可刺者，中有盛聚，不可取于俞。\u003cbr/\u003e\u003cbr/\u003e     肠中有虫瘕及蛟虫有，皆不可取以小针。心肠痛，作痛，肿聚，往来上下行，痛有休止，腹热，喜渴涎出者，是蛟虫有也。以手聚按而坚持之，无令得移，以大针刺之，久持之，虫不动，乃出针也。腹痛，形中上者。\u003cbr/\u003e\u003cbr/\u003e     耳聋无闻，取耳中。耳鸣，取耳前动脉。耳痛不可刺者，耳中有脓，若有干耵聍，耳无闻也。耳聋，取手小指次指爪甲上与肉交者，先取手，后取足。耳鸣，取手中指爪甲上，左取右，右取左，先取手，后取足。\u003cbr/\u003e\u003cbr/\u003e     足髀不可举，侧而取之，在枢合中以员利针，大针不可刺。\u003cbr/\u003e\u003cbr/\u003e     病注下血，取曲泉。\u003cbr/\u003e\u003cbr/\u003e     风痹淫泺，病不可已者，足如腹冰，时如入汤中，股胫淫泺，烦心头痛，时呕时，眩已汗出，久则目眩，悲以喜恐，短气不乐，不出三年死也。","cnt":0,"sort":6629202,"author":"庾岭劳人","prev":"6629201.html","next":"6629203.html","book_title":"黄帝内经","updateTimeFmt":"2024-03-28 17:25:37","category":"都市小说"}