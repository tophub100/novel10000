{"id":0,"code":"6629171.html","title":"第79章 著至教论篇第七十五","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝坐明堂，召雷公而问之曰：子知医之道乎？\u003cbr/\u003e\u003cbr/\u003e     雷公对曰：诵而颇能解，解而未能别，别而未能明，明而未能彰，足以治群僚，不足至侯王，愿得受树天之度，四时阴阳合之，别星辰与日月光，以彰经术，后世益明，上通神农，著至教，疑于二皇。\u003cbr/\u003e\u003cbr/\u003e     帝曰：善。无失之，此皆阴阳表里上下雌雄相输应也，而道上知天文，下知地理，中知人事，可以长久，以教众庶，亦不疑殆，医道论篇，可传后世，可以为宝。\u003cbr/\u003e\u003cbr/\u003e     雷公曰：请受道，讽诵用解。\u003cbr/\u003e\u003cbr/\u003e     帝曰：子不闻《阴阳传》乎？\u003cbr/\u003e\u003cbr/\u003e     曰：不知。\u003cbr/\u003e\u003cbr/\u003e     曰：夫三阳天为业，上下无常，合而病至，偏害阴阳。\u003cbr/\u003e\u003cbr/\u003e     雷公曰：三阳莫当，请闻其解。\u003cbr/\u003e\u003cbr/\u003e     帝曰：三阳独至者，是三阳并至，并至如风雨，上为巅疾，下为漏病，外无期，内无正，不中经纪，诊无上下，以书别。\u003cbr/\u003e\u003cbr/\u003e     雷公曰：臣治疏愈，说意而已。\u003cbr/\u003e\u003cbr/\u003e     帝曰：三阳者，至阳也，积并则为惊，病起疾风，至如石辟石历，九窍皆塞，阳气滂溢，干嗌喉塞，并于阴，则上下无常，薄为肠。此谓三阳直心，坐不得起，卧者便身全。三阳之病，且以知天下，何以别阴阳，应四时，合之五行。\u003cbr/\u003e\u003cbr/\u003e     雷公曰：阳言不别，阴言不理，请起受解，以为至道。\u003cbr/\u003e\u003cbr/\u003e     帝曰：子若受传，不知合至道以惑师教，语子至道之要，病伤五脏，筋骨以消。子言不明不别，是世主学尽矣。肾且绝，惋惋日暮，从容不出，人事不殷。","cnt":0,"sort":6629171,"author":"庾岭劳人","prev":"6629170.html","next":"6629172.html","book_title":"黄帝内经","updateTimeFmt":"2024-03-28 17:25:37","category":"都市小说"}