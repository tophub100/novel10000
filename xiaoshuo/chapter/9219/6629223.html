{"id":0,"code":"6629223.html","title":"第131章 外揣篇第四十五","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝曰：余闻九针九篇，余亲受其调，颇得其意。夫九针者，始于一而终于九，然未得其要道也。夫九针者，小之则无内，大之则无外，深不可为下，高不可为盖，恍惚无穷，流溢无极，余知其合于天道人事四时之变也，然余愿杂之毫毛，浑束为一，可乎？\u003cbr/\u003e\u003cbr/\u003e     岐伯曰：明乎哉问也！非独针道焉，夫治国亦然。\u003cbr/\u003e\u003cbr/\u003e     黄帝曰：余愿闻针道，非国事也。\u003cbr/\u003e\u003cbr/\u003e     岐伯曰：夫治国者，夫惟道焉。非道，何可小大深浅，杂合而为一乎？\u003cbr/\u003e\u003cbr/\u003e     黄帝曰：愿卒闻之。\u003cbr/\u003e\u003cbr/\u003e     岐伯曰：日与月焉，水与镜焉，鼓与响焉。夫日月之明，不失其影，水镜之察，不失其形，鼓响之应，不后其声，动摇则应和，尽得其情。\u003cbr/\u003e\u003cbr/\u003e     黄帝曰：窘乎哉！昭昭之明不可蔽。其不可蔽，不失阴阳也。合而察之，切而验之，见而得之，若清水明镜之不失其形也。五音不彰，五色不明，五脏波荡，若是则内外相袭，若鼓之应桴，响之应声，影之似形。故远者司外揣内，近者司内揣外，是谓阴阳之极，天地之盖。请藏之灵兰之室，弗敢使泄也。","cnt":0,"sort":6629223,"author":"庾岭劳人","prev":"6629222.html","next":"6629224.html","book_title":"黄帝内经","updateTimeFmt":"2024-03-28 17:25:37","category":"都市小说"}