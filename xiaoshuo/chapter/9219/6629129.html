{"id":0,"code":"6629129.html","title":"第37章 气厥论篇第三十七","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e黄帝问曰：五脏六腑，寒热相移者何？\u003cbr/\u003e\u003cbr/\u003e     岐伯曰：肾移寒于肝，痈肿少气。脾移寒于肝，痈肿筋挛。肝移寒于心，狂隔中。心移寒于肺，肺消。肺消者饮一溲二，死不治。肺移寒于肾，为涌水。涌水者，按腹不坚，水气客于大肠，疾行则鸣濯濯，如囊裹浆，水之病也。\u003cbr/\u003e\u003cbr/\u003e     脾移热于肝，则为惊。肝移热于心，则死。心移热于肺，传为鬲消。肺移热于肾，传为柔。肾移热于脾，传为虚，肠死，不可治。胞移热于膀胱，则癃溺血。膀胱移热于小肠，鬲肠不便，上为口麋。小肠移热于大肠，为瘕，为沉。大肠移热于胃，善食而瘦人，谓之食亦。胃移热于胆，亦曰食亦。胆移热于脑，则辛安页鼻渊，鼻渊者，浊涕下不止也，传为蔑瞑目，故得之气厥也。","cnt":0,"sort":6629129,"author":"庾岭劳人","prev":"6629128.html","next":"6629130.html","book_title":"黄帝内经","updateTimeFmt":"2024-03-28 17:25:37","category":"都市小说"}