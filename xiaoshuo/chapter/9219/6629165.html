{"id":0,"code":"6629165.html","title":"第73章 六元正纪大论篇第七十一 (2)","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    少阴 太商 阳明 庚子 庚午 同正商 其运凉劲 其化雾露萧瑟，其变肃杀凋零，其病下清。\u003cbr/\u003e\u003cbr/\u003e     太商 少羽 少角 太徵 少宫\u003cbr/\u003e\u003cbr/\u003e     少阴 太羽 阳明 丙子岁会 丙午 其运寒，其化凝惨氵栗冽，其变冰雪霜雹，其病寒下。\u003cbr/\u003e\u003cbr/\u003e     太羽 太角 少徵 太宫 少商\u003cbr/\u003e\u003cbr/\u003e     凡此少阴司天之政，气化运行先天，地气肃，天气明，寒交暑，热加燥，云驰雨府，湿化乃行，时雨乃降，金火合德，上应荧惑、太白。其政明，其令切，其谷丹白。水火寒热持于气交而为病始也，热病生于上，清病生于下，寒热凌犯而争于中，民病咳喘，血溢血泄，鼽嚏目赤，眦疡，寒厥入胃，心痛腰痛腹大，嗌干肿上。\u003cbr/\u003e\u003cbr/\u003e     初之气，地气迁，燥将去，寒乃始，蛰复藏，水乃冰，霜复降，风乃至，阳气郁，民反周密，关节禁固，腰痛，炎暑将起，中外疮疡。\u003cbr/\u003e\u003cbr/\u003e     二之气，阳气布，风乃行，春气以正，万物应荣，寒气时至，民乃和。其病淋，目瞑，目赤，气郁于上而热。\u003cbr/\u003e\u003cbr/\u003e     三之气，天政布，大火行，庶类蕃鲜，寒气时至。民病气厥心痛，寒热更作，咳喘，目赤。\u003cbr/\u003e\u003cbr/\u003e     四之气，溽暑至，大雨时行，寒热互至。民病寒热，嗌干，黄瘅，鼽，饮发。\u003cbr/\u003e\u003cbr/\u003e     五之气，畏火临，暑反至，阳乃化，万物乃生，乃长荣，民乃康，其病温。\u003cbr/\u003e\u003cbr/\u003e     终之气，燥令行，余火内格。肿于上，咳喘，甚则血溢。寒气数举，则雾翳，病生皮腠，内舍于胁，下连少腹而作寒中，地将易也。\u003cbr/\u003e\u003cbr/\u003e     必抑其运气，资其岁胜，折其郁发，先取化源，无使暴过而生其病也。食岁谷以全真气，食间谷以辟虚邪。岁宜咸以软之，而调其上，甚则以苦发之，以酸收之，而安其下，甚则以苦泄之，适气同异而多少之，同天气者以寒清化，同地气者以温热化。用热远热，用凉远凉，用温远温，用寒远寒，食宜同法。有假则反，此其道也。反是者病作矣。\u003cbr/\u003e\u003cbr/\u003e     帝曰：善。厥阴之政奈何？\u003cbr/\u003e\u003cbr/\u003e     岐伯曰：巳亥之纪也。\u003cbr/\u003e\u003cbr/\u003e     厥阴 少角 少阳 清热胜复同，同正角。丁巳天符，丁亥天符，其运风清热。\u003cbr/\u003e\u003cbr/\u003e     少角 太徵 少宫 太商 少羽\u003cbr/\u003e\u003cbr/\u003e     厥阴 少徵 少阳 寒雨胜复同 癸巳 癸亥 其运热寒雨。\u003cbr/\u003e\u003cbr/\u003e     少徵 太宫 少商 太羽 太角\u003cbr/\u003e\u003cbr/\u003e     厥阴 少宫 少阳 风清胜复同，同正角。己巳 己亥 其运雨风清。\u003cbr/\u003e\u003cbr/\u003e     少宫 太商 少羽 少角 太徵\u003cbr/\u003e\u003cbr/\u003e     厥阴 少商 少阳 热寒胜复同同正角。乙巳 乙亥 其运凉热寒。\u003cbr/\u003e\u003cbr/\u003e     少商 太羽 太角 少徵 太宫\u003cbr/\u003e\u003cbr/\u003e     厥阴 少羽 少阳 雨风胜复同。辛巳 辛亥 其运寒雨风。\u003cbr/\u003e\u003cbr/\u003e     少羽 少角 太徵 少宫 太商\u003cbr/\u003e\u003cbr/\u003e     凡此厥阴司天之政，气化运行后天，诸同正岁，气化运行同天，天气扰，地气正，风生高远，炎热从之，云趋雨府，湿化乃行，风火同德，上应岁星、荧惑。其政挠，其令速，其谷苍丹，间谷言太者，其耗文角品羽。风燥火热，胜复更作，蛰虫来见，流水不冰，热病行于下，风病行于上，风燥胜复形于中。\u003cbr/\u003e\u003cbr/\u003e     初之气，寒始肃，杀气方至，民病寒于右之下。\u003cbr/\u003e\u003cbr/\u003e     二之气，寒不去，华雪水冰，杀气施化，霜乃降，名草上焦，寒雨数至，阳复化，民病热于中。\u003cbr/\u003e\u003cbr/\u003e     三之气，天政布，风乃时举，民病泣出，耳鸣掉眩。\u003cbr/\u003e\u003cbr/\u003e     四之气，溽暑湿热相薄，争于左之上，民病黄瘅而为肿。\u003cbr/\u003e\u003cbr/\u003e     五之气，燥湿更胜，沉阴乃布，寒气及体，风雨乃行。\u003cbr/\u003e\u003cbr/\u003e     终之气，畏火司令，阳乃大化，蛰虫出见，流水不冰，地气大发，草乃生，人乃舒，其病温厉。必折其郁气，资其化源，赞其运气，无使邪胜。\u003cbr/\u003e\u003cbr/\u003e     岁宜以辛调上，以咸调下，畏火之气，无妄犯之。用温远温，用热远热，用凉远凉，用寒远寒，食宜同法。有假反常，此之道也。反是者病。\u003cbr/\u003e\u003cbr/\u003e     帝曰：善。夫子之言，可谓悉矣，然何以明其应乎？\u003cbr/\u003e\u003cbr/\u003e     岐伯曰：昭乎哉问也！夫六气者，行有次，止有位，故常以正月朔日平旦视之，睹其位而知其所在矣。运有余，其至先；运不及，其至后。此天之道，气之常也。运非有余，非不足，是谓正岁，其至当其时也。\u003cbr/\u003e\u003cbr/\u003e     帝曰：胜复之气，其常在也，灾眚时至，候也奈何？\u003cbr/\u003e\u003cbr/\u003e     岐伯曰：非气化者，是谓灾也。\u003cbr/\u003e\u003cbr/\u003e     帝曰：天地之数，终始奈何？\u003cbr/\u003e\u003cbr/\u003e     岐伯曰：悉乎哉问也！是明道也。数之始，起于上而终于下。岁半之前，天气主之；岁半之后，地气主之；上下交互， 气交主之；岁纪毕矣。故曰：位明气月可知乎，所谓气也。\u003cbr/\u003e\u003cbr/\u003e     帝曰：余司其事，则而行之，不合其数何也？\u003cbr/\u003e\u003cbr/\u003e     岐伯曰：气用有多少，化洽有盛衰，衰盛多少，同其化也。\u003cbr/\u003e\u003cbr/\u003e     帝曰：愿闻同化何如？\u003cbr/\u003e\u003cbr/\u003e     岐伯曰：风温春化同，热曛昏火夏化同，胜与复同，燥清烟露秋化同，云雨昏暝埃长夏化同，寒气霜雪冰冬化同。此天地五运六气之化，更用盛衰之常也。\u003cbr/\u003e\u003cbr/\u003e     帝曰：五运行同天化者，命曰天符，余知之矣。愿闻同地化者，何谓也？\u003cbr/\u003e\u003cbr/\u003e     岐伯曰：太过而同天化者三，不及而同天化者亦三，太过而同地化者三，不及而同地化者亦三，此凡二十四岁也。\u003cbr/\u003e\u003cbr/\u003e     帝曰：愿闻其所谓也。\u003cbr/\u003e\u003cbr/\u003e     岐伯曰：甲辰甲戌太宫下加太阴，壬寅、壬申太角下加厥阴，庚子庚午太商下加阳明，如是者三；癸巳癸亥少徵下加少阳，辛丑辛未少羽下加太阳，癸卯癸酉少徵下加少阴，如是者三；戊子戊午太徵上临少阴，戊寅戊申太徵上临少阳，丙辰丙戌太羽上临太阳，如是者三；丁巳丁亥少角上临厥阴，乙卯乙酉少商上临阳明，己丑己未少宫上临太阴，如是者三。除此二十四岁，则不加不临也。\u003cbr/\u003e\u003cbr/\u003e     帝曰：加者何谓？\u003cbr/\u003e\u003cbr/\u003e     岐伯曰：太过而加同天符，不及而加同岁会也。\u003cbr/\u003e\u003cbr/\u003e     帝曰：临者何谓？\u003cbr/\u003e\u003cbr/\u003e     岐伯曰：太过不及，皆曰天符，而变行有多少、病形有微甚、生死有早晏耳。\u003cbr/\u003e\u003cbr/\u003e     帝曰：夫子言用寒远寒，用热远热，余未知其然也，愿闻何谓远？\u003cbr/\u003e\u003cbr/\u003e     岐伯曰：热无犯热，寒无犯寒，从者和，逆者病，不可不敬畏而远之，所谓时兴六位也。\u003cbr/\u003e\u003cbr/\u003e     帝曰：温凉何如？\u003cbr/\u003e\u003cbr/\u003e     岐伯曰：司气以热，用热无犯；司气以寒，用寒无犯；司气以凉，用凉无犯；司气以温，用温无犯；间气同其主无犯，异其主则小犯之。是谓四畏，必谨察之。\u003cbr/\u003e\u003cbr/\u003e     帝曰：善。其犯者何如？\u003cbr/\u003e\u003cbr/\u003e     岐伯曰：天气反时，则可依时，反胜其主则可犯，以平为期，而不可过，是谓邪气反胜者。故曰无失天信，无逆气宜，无翼其胜，无赞其复，是谓至治。\u003cbr/\u003e\u003cbr/\u003e     帝曰：善。五运气行主岁之纪，其有常数乎？\u003cbr/\u003e\u003cbr/\u003e     岐伯曰：臣请次之。\u003cbr/\u003e\u003cbr/\u003e     甲子 甲午岁\u003cbr/\u003e\u003cbr/\u003e     上少阴火，中太宫土运下阳明金热化二，雨化五，燥化四，所谓正化日也。其化上咸寒，中苦热，下酸热，所谓药食宜也。\u003cbr/\u003e\u003cbr/\u003e     乙丑 乙未岁\u003cbr/\u003e\u003cbr/\u003e     上太阴土，中少商金运，下太阳水。热化寒化胜复同，所谓邪气化日也，灾七宫。湿化五，清化四，寒化六，所谓正化日也。其化上苦热，中酸和，下甘热，所谓药食宜也。\u003cbr/\u003e\u003cbr/\u003e     丙寅 丙申岁\u003cbr/\u003e\u003cbr/\u003e     上少阳相火，中太羽水运，下厥阴木。火化二，寒化六，风化三，所谓正化日也。其化上咸寒，中咸温，下辛温，所谓药食宜也。\u003cbr/\u003e\u003cbr/\u003e     丁卯 丁酉岁\u003cbr/\u003e\u003cbr/\u003e     上阳明金，中少角木运，下少阴火。清化热化胜复同，所谓邪气化日也，灾三宫。燥化九，风化三，热化七，所谓正化日也。其化上苦小温，中辛和，下咸寒，所谓药食宜也。\u003cbr/\u003e\u003cbr/\u003e     戊辰 戊戌岁\u003cbr/\u003e\u003cbr/\u003e     上太阳水，中太徵火运，下太阴土。寒化六，热化七，湿化五，所谓正化日也。其化上苦温，中甘和，下甘温，所谓药食宜也。\u003cbr/\u003e\u003cbr/\u003e     己巳，己亥岁\u003cbr/\u003e\u003cbr/\u003e     上厥阴木， 中少宫土运，下少阳相火。风化清化胜复同，所谓邪气化日也，灾五宫。风化三，湿化五，火化七，所谓正化日也。其化上辛凉，中甘和，下咸寒，所谓药食宜也。\u003cbr/\u003e\u003cbr/\u003e     庚午 庚子岁\u003cbr/\u003e\u003cbr/\u003e     上少阴火，中太商金运，下阳明金。热化七，清化九，燥化九，所谓正化日也。其化上咸寒，中辛温，下酸温，所谓药食宜也。\u003cbr/\u003e\u003cbr/\u003e     辛未 辛丑岁\u003cbr/\u003e\u003cbr/\u003e     上太阴土，中少羽水运，下太阳水。雨化风化胜复同，所谓邪气化日也，灾一宫。雨化五，寒化一，所谓正化日也。其化上苦热，中苦和，下苦热，所谓药食宜也。\u003cbr/\u003e\u003cbr/\u003e     壬申 壬寅岁上少阳相火，中太角木运，下厥阴木。火化二，风化八，所谓正化日也。其化上咸寒，中酸和，下辛凉，所谓药食宜也。\u003cbr/\u003e\u003cbr/\u003e     癸酉 癸卯岁\u003cbr/\u003e\u003cbr/\u003e     上阳明金，中少徵火运，下少阴火。寒化雨化胜复同，所谓邪气化日也，灾九宫。燥化九，热化二，所谓正化日也。其化上苦小温，中咸温，下咸寒，所谓药食宜也。\u003cbr/\u003e\u003cbr/\u003e     甲戌 甲辰岁\u003cbr/\u003e\u003cbr/\u003e     上太阳水，中太宫土运，下太阴土。寒化六，湿化五，正化日也。其化上苦热，中苦温，下苦温，药食宜也。\u003cbr/\u003e\u003cbr/\u003e     乙亥 乙巳岁\u003cbr/\u003e\u003cbr/\u003e     上厥阴木，中少商金运，下少阳相火。热化寒化胜复同，邪气化日也，灾七宫。风化八，清化四，火化二，正化度也。其化上辛凉，中酸和，下咸寒，药食宜也。\u003cbr/\u003e\u003cbr/\u003e     丙子 丙午岁\u003cbr/\u003e\u003cbr/\u003e     上少阴火，中太羽水运，下阳明金。热化二，寒化六，清化四，正化度也。其化上咸寒，中咸热，下酸温，药食宜也。\u003cbr/\u003e\u003cbr/\u003e     丁丑 丁未岁\u003cbr/\u003e\u003cbr/\u003e     []上太阴土， 中少角木运，下太阳水。清化热化胜复同，邪气化度也，灾三宫。雨化五，风化三，寒化一，正化度也。其化上苦温，中辛温，下甘热，药食宜也。\u003cbr/\u003e\u003cbr/\u003e     戊寅 戊申岁\u003cbr/\u003e\u003cbr/\u003e     上少阳相火，中太征火运，下厥阴木。火化七，风化三，正化度也。其化上咸寒，中甘和，下辛凉，药食宜也。\u003cbr/\u003e\u003cbr/\u003e     己卯 己酉岁\u003cbr/\u003e\u003cbr/\u003e     上阳明金，中少宫土运，下少阴火。风化清化胜复同，邪气化度也，灾五宫。清化九，雨化五，热化七，正化度也。其化上苦小温，中甘和，下咸寒，药食宜也。\u003cbr/\u003e\u003cbr/\u003e     庚辰 庚戌岁\u003cbr/\u003e\u003cbr/\u003e     上太阳水，中太商金运，下太阴土。寒化一，清化九，雨化五，正化度也。其化上苦热，中辛温，下甘热，药食宜也。\u003cbr/\u003e\u003cbr/\u003e     辛巳 辛亥岁\u003cbr/\u003e\u003cbr/\u003e     上厥阴木，中少羽水运，下少阳相火。雨化风化胜复同，邪气化度也，灾一宫。风化三，寒化一，火化七，正化度也。其化上辛凉，中苦和，下咸寒，药食宜也。\u003cbr/\u003e\u003cbr/\u003e     壬午 壬子岁\u003cbr/\u003e\u003cbr/\u003e     上少阴火，中太角木运，下阳明金。热化二，风化八，清化四，正化度也。其化上咸寒，中酸凉，下酸温，药食宜也。\u003cbr/\u003e\u003cbr/\u003e     癸未 癸丑岁\u003cbr/\u003e\u003cbr/\u003e     上太阴土， 中少徵火运，下太阳水。寒化雨化胜复同，邪气化度也，灾九宫。雨化五，火化二，寒化一，正化度也。其化上苦温，中咸温，下甘热，药食宜也。\u003cbr/\u003e\u003cbr/\u003e     甲申 甲寅岁\u003cbr/\u003e\u003cbr/\u003e     上少阳相火，中太宫土运，下厥阴木。火化二，雨化五，风化八，正化度也。其化上咸寒，中咸和，下辛凉，药食宜也。\u003cbr/\u003e\u003cbr/\u003e     乙酉 乙卯岁\u003cbr/\u003e\u003cbr/\u003e     上阳明金，中少商金运，下少阴火。热化寒化胜复同，邪气化度也，灾七宫。燥化四，清化四，热化二，正化度也。其化上苦小温，中苦和，下咸寒，药食宜也。\u003cbr/\u003e\u003cbr/\u003e     丙戌 丙辰岁","cnt":0,"sort":6629165,"author":"庾岭劳人","prev":"6629164.html","next":"6629166.html","book_title":"黄帝内经","updateTimeFmt":"2024-03-28 17:25:37","category":"都市小说"}