{"id":0,"code":"6629198.html","title":"第106章 五邪篇第二十","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    邪在肺，则病皮肤痛，寒热，上气喘，汗出，咳动肩背。取之膺中外俞，背三节五脏之傍，以手疾按之，快然，乃刺之。取之缺盆中以越之。\u003cbr/\u003e\u003cbr/\u003e     邪在肝，则两胁中痛，寒中，恶血在内，行善掣，节时脚肿。取之行间以引胁下，补三里以温胃中，取血脉以散恶血，取耳间青脉，以去其掣。\u003cbr/\u003e\u003cbr/\u003e     邪有脾胃，则病肌肉痛。阳气有余，阴气不足，则热中善饥；阳气不足，阴气有余，则寒中肠鸣腹痛；阴阳俱有余，若俱不足，则有寒有热。皆调于三里。\u003cbr/\u003e\u003cbr/\u003e     邪在肾，则病骨痛阴痹。阴痹者，按之而不得，腹胀腰痛，大便难，肩、背、颈项痛，时眩。取之涌泉、昆仑，视有血者尽取之。\u003cbr/\u003e\u003cbr/\u003e     邪在心，则病心痛，喜悲，时眩仆。视有余不足而调之其输也。","cnt":0,"sort":6629198,"author":"庾岭劳人","prev":"6629197.html","next":"6629199.html","book_title":"黄帝内经","updateTimeFmt":"2024-03-28 17:25:37","category":"都市小说"}