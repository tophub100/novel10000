{"id":0,"code":"6629195.html","title":"第103章 脉度篇第十七","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝曰：愿闻脉度。\u003cbr/\u003e\u003cbr/\u003e     岐伯答曰：手之六阳，从手至头，长五尺，五六三丈。手之六阴，从手至胸中，三尺五寸，三六一丈八尺，五六三尺，合二丈一尺。足之六阳，从足上至头，八尺，六八四丈八尺。足之六阴，从足至胸中，六尺五寸，六六三丈六尺，五六三尺，合三丈九尺。脉从足至目，七尺五寸，二七一丈四尺，二五一尺，合一丈五尺。督脉任脉各四尺五寸，二四八尺，二五一尺，合九尺。凡都合一十六丈二尺，此气之大经隧也。\u003cbr/\u003e\u003cbr/\u003e     经脉为里，支而横者为络，络之别者为孙，盛而血者疾诛之，盛者泻之，虚者饮药以补之。\u003cbr/\u003e\u003cbr/\u003e     五脏常内阅于上七窍也，故肺气通于鼻，肺和则鼻能知臭香矣；心气通于舌，心和则舌能知五味矣，肝气通于目，肝和则目能辨五色矣；脾气通于口，脾和则口能知五谷矣；肾气通于耳，肾和则耳能闻五音矣。五脏不和则七窍不通，六腑不和则留为痈。\u003cbr/\u003e\u003cbr/\u003e     故邪在腑则阳脉不和，阳脉不和则气留之，气留之则阳气盛矣。阳气太盛则阴不利，阴脉不利则血留之，血留之则阴气盛矣。阴气太盛，则阳气不能荣也，故曰关。阳气太盛，则阴气弗能荣也，故曰格。阴阳俱盛，不得相荣，故曰关格。关格者，不得尽期而死也。\u003cbr/\u003e\u003cbr/\u003e     黄帝曰：脉安起安止？何气荣水？\u003cbr/\u003e\u003cbr/\u003e     岐伯答曰：脉者，少阴之别，起于然骨之后，上内踝之上，直上循阴股入阴，上循胸里入缺盆，上出人迎之前，入九页，属目内，合于太阳、阳而上行，气并相还，则为濡目，气不荣则目不合。\u003cbr/\u003e\u003cbr/\u003e     黄帝曰：气独行五脏，不荣六腑，何也？\u003cbr/\u003e\u003cbr/\u003e     岐伯答曰：气之不得无行也，如水之流，如日月之行不休，故阴脉荣其脏，阳脉荣其腑，如环之无端，莫知其纪，终而复始。其流溢之气，内溉脏腑，外濡腠理。\u003cbr/\u003e\u003cbr/\u003e     黄帝曰：脉有阴阳，何脉当其数？\u003cbr/\u003e\u003cbr/\u003e     岐伯曰：男子数其阳，女子数其阴，当数者为经，其不当数者为络也。","cnt":0,"sort":6629195,"author":"庾岭劳人","prev":"6629194.html","next":"6629196.html","book_title":"黄帝内经","updateTimeFmt":"2024-03-28 17:25:37","category":"都市小说"}