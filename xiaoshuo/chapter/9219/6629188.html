{"id":0,"code":"6629188.html","title":"第96章 经脉篇第十 (2)","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    三焦手少阳之脉，起于小指次指之端，上出两指之间，循手表腕，出臂外两骨之间，上贯肘，循外，上肩，而交出足少阳之后，入缺盆，布膻中，散落心包，下膈，循属三焦；其支者，从膻中上出缺盆，上项，系耳后，直上出耳上角，以屈下颊至出页；其支者，从耳后入耳中，出走耳前，过客主人前，交颊，至目锐。是动则病耳聋，浑浑，嗌肿喉痹。是主气所生病者，汗出，目锐痛，颊痛，耳后肩肘臂外皆痛，小指次指不用。为此诸病，盛则泻之，虚则补之，热则疾之，寒则留之，陷下则灸之，不盛不虚，以经取之。盛者人迎大一倍于寸口，虚者人迎反小于寸口也。\u003cbr/\u003e\u003cbr/\u003e     胆足少阳之脉，起于目锐，上抵头角，下耳后，循颈行手少阳之前，至肩上，却交出手少阳之后，入缺盆；其支者，从耳后入耳中，出走耳前，至目锐后；其支者，别锐眦，下大迎，合于手少阳，抵于出页，下加颊车，下颈合缺盆，以下胸中，贯膈络肝属胆，循胁里，出气街，绕毛际，横入髀厌中；其直者，从缺盆下腋，循胸过季胁，下合髀厌中，以下循髀阳，出膝外廉，下外辅骨之前，直下抵绝骨之端，下出外踝之前，循足跗上，入小趾次趾之间，其支者，别跗上，入大指之间，循大指歧骨内出其端，还贯爪甲，出三毛。是动则病口苦，善太息，心胁痛不能转侧，甚则面微有尘，体无膏泽，足外反热，是为阳厥。是主骨所生病者，头痛，颔痛，目锐痛，缺盆中肿痛，腋下肿，马刀侠瘿，汗出振寒，疟，胸胁肋髀膝外至胫绝骨外髁前及诸节皆痛，小趾次趾不用。为此诸病，盛则泻之，虚则补之，热则疾之，寒则留之，陷下则灸之，不盛不虚，以经取之。盛者人迎大一倍于寸口，虚者人迎反小于寸口也。\u003cbr/\u003e\u003cbr/\u003e     肝足厥阴之脉，起于大趾丛毛之际，上循足跗上廉，去内踝一寸，上踝八寸，交出太阴之后，上内廉，循股阴，入毛中，过阴器，抵小腹，挟胃属肝络胆，上贯膈，布胁肋，循喉咙之后，上入颃颡，连目系，上出额，与督脉会于巅；其支者，从目系下颊里，环唇内；其支者，复从肝别贯膈，上注肺。是动则病腰痛不可仰，丈夫溃疝，妇人少腹肿，甚则嗌干，面尘脱色。是主肝所生病者，胸满呕逆泄，狐疝遗溺闭癃。为此诸病，盛则泻之，虚则补之，热则疾之，寒则留之，陷下则灸之，不盛不虚，以经取之。盛者寸口大一倍于人迎，虚者寸口反小于人迎也。\u003cbr/\u003e\u003cbr/\u003e     手太阴气绝，则皮毛焦。太阴者，行气温于皮毛者也。故气不荣则皮毛焦，皮毛焦则津液去皮节，津液去皮节者，则爪枯毛折，毛折者则毛先死，丙笃丁死，火胜金也。\u003cbr/\u003e\u003cbr/\u003e     手少阴气绝则脉不通，脉不通则血不流；血不流，则髦色不泽，故其面黑如漆柴者，血先死，壬笃癸死，水胜火也。\u003cbr/\u003e\u003cbr/\u003e     足太阴气绝者，则脉不荣肌肉，唇舌者，肌肉之本也，脉不荣则肌肉软；肌肉软则舌萎人中满；人中满则唇反，唇反者肉先死，甲笃乙死，木胜土也。\u003cbr/\u003e\u003cbr/\u003e     足少阴气绝则骨枯，少阴者冬脉也，伏行而濡骨髓者也，故骨不濡则肉不能著也，骨肉不相亲则肉软却，肉软却故齿长而垢，发无泽，发无泽者骨先死，戊笃己死，土胜水也。\u003cbr/\u003e\u003cbr/\u003e     足厥阴气绝则筋绝，厥阴者肝脉也，肝者筋之合也，筋者聚于阴气，而脉络于舌本也，故脉弗荣则筋急，筋急则引舌与卵，故唇青舌卷卵缩则筋先死，庚笃辛死，金胜木也。\u003cbr/\u003e\u003cbr/\u003e     五阴气俱绝，则目系转，转则目运，目运者为志先死，志先死则远一日半死矣。\u003cbr/\u003e\u003cbr/\u003e     六阳气绝，则阴与阳相离，离则腠理发泄，绝汗乃出，故旦占夕死，夕占旦死。\u003cbr/\u003e\u003cbr/\u003e     经脉十二者，伏行分肉之间，深而不见；其常见者，足太阴过于外踝之上，无所隐故也。诸脉之浮而常见者，皆络脉也。六经络手阳明少阳之大络，起于五指间，上合肘中。饮酒者，卫气先行皮肤，先充络脉，络脉先盛，故卫气已平，营气乃满，而经脉大盛。脉之卒然动者，皆邪气居之，留于本末；不动则热，不坚则陷且空，不与众同，是以知其何脉之动也。\u003cbr/\u003e\u003cbr/\u003e     雷公曰：何以知经脉之与络脉异也？\u003cbr/\u003e\u003cbr/\u003e     黄帝曰：经脉者常不可见也，其虚实也以气口知之，脉之见者皆络脉也。\u003cbr/\u003e\u003cbr/\u003e     雷公曰：细子无以明其然也。\u003cbr/\u003e\u003cbr/\u003e     黄帝曰：诸络脉皆不能经大节之间，必行绝道而出，入复合于皮中，其会皆见于外。故诸刺络脉者，必刺其结上，甚血者虽无结，急取之，以泻其邪而出其血，留之发为痹也。凡诊络脉，脉色青则寒且痛，赤则有热。胃中寒，手鱼之络多青矣；胃中有热，鱼际络赤；其暴黑者，留久痹也；其有赤有黑有青者，寒热气也；其青短者，少气也。凡刺寒热者皆多血络，必间日而一取之，血尽而止，乃调其虚实；其小而短者少气，甚者泻之则闷，闷甚则仆，不得言，闷则急坐之也。\u003cbr/\u003e\u003cbr/\u003e     手太阴之别，名曰列缺，起于腕上分间，并太阴之经直入掌中，散入于鱼际。其病实则手锐掌热，虚则欠去欠，小便遗数，取之去腕半寸，别走阳明也。\u003cbr/\u003e\u003cbr/\u003e     手少阴之别，名曰通里，去腕一寸半，别而上行，循经入于心中，系舌本，属目系。其实则支膈，虚则不能言，取之掌后一寸，别走太阳也。\u003cbr/\u003e\u003cbr/\u003e     手心主之别，名曰内关，去腕二寸，出于两筋之间，循经以上，系于心包络，心系实则心痛，虚则为头强，取之两筋间也。\u003cbr/\u003e\u003cbr/\u003e     手太阳之别，名曰支正，上腕五寸，内注少阴；其别者，上走肘，络肩骨禺。实则节肘废，虚则生疣，小者如指痂疥，取之所别也。\u003cbr/\u003e\u003cbr/\u003e     手阳明之别，名曰偏历，去腕三寸，别入太阴；其别者，上循臂，乘肩骨禺。上曲颊偏齿；其别者，入耳，合于宗脉。实则龋聋，虚则齿寒痹隔，取之所别也。\u003cbr/\u003e\u003cbr/\u003e     手少阳之别，名曰外关，去腕二寸，外绕臂，注胸中，合心主。病实则肘挛，虚则不收，取之所别也。\u003cbr/\u003e\u003cbr/\u003e     足太阳之别，名曰飞阳，去踝七寸，别走少阴。实则鼽窒头背痛，虚则鼽，取之所别也。\u003cbr/\u003e\u003cbr/\u003e     足少阳之别，名曰光明，去踝五寸，别走厥阴，下络足跗。实则厥，虚则痿，坐不能起，取之所别也。\u003cbr/\u003e\u003cbr/\u003e     足阳明之别，名曰丰隆，去踝八寸，别走太阴；其别者，循胫骨外廉，上络头顶，合诸经之气，下络喉嗌。其病气逆则喉痹瘁，实则狂巅，虚则足不收，胫枯，取之所别也。\u003cbr/\u003e\u003cbr/\u003e     足太阴之别，名曰公孙，去本节之后一寸，别走阳明；其别者，入络肠胃。厥气上逆则霍乱，实则肠中切痛，虚则鼓胀，取之所别也。\u003cbr/\u003e\u003cbr/\u003e     足少阴之别，名曰大钟，当踝后绕根，别走太阳；其别者，并经上走于心包，下外贯腰脊。其病气逆则烦闷，实则闭癃，虚则腰痛，取之所别者也。\u003cbr/\u003e\u003cbr/\u003e     足厥阴之别，名曰蠡沟，去内踝五寸，别走少阳；其别者，经胫，上睾，结于茎。其病气逆则睾肿卒疝，实则挺长，虚则暴痒，取之所别也。\u003cbr/\u003e\u003cbr/\u003e     任脉之别，名曰尾翳，下鸠尾，散于腹。实则腹皮痛，虚则痒搔，取之所别也。\u003cbr/\u003e\u003cbr/\u003e     督脉之别，名曰长强，挟膂上项，散头上，下当肩胛左右，别走太阳，入贯膂。实则脊强，虚则头重，高摇之，挟脊之有过者，取之所别也。\u003cbr/\u003e\u003cbr/\u003e     脾之大络，名曰大包，出渊腋下三寸，布胸胁。实则身尽痛，虚则百节尽皆纵，此脉若罗络之血者，皆取之脾之大络脉也。\u003cbr/\u003e\u003cbr/\u003e     凡此十五络者，实则必见，虚则必下，视之不见，求之上下，人经不同。络脉异所别也。","cnt":0,"sort":6629188,"author":"庾岭劳人","prev":"6629187.html","next":"6629189.html","book_title":"黄帝内经","updateTimeFmt":"2024-03-28 17:25:37","category":"都市小说"}