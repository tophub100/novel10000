{"id":0,"code":"6629191.html","title":"第99章 经筋篇第十三","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    足太阳之筋，起于足小趾，上结于踝，邪上结于膝，其下循足外侧，结于踵，上循跟，结于；其别者，结于踹外，上中内廉，与中并上结于臀，上挟脊上项；其支者，别入结于舌本；其直者，结于枕骨，上头下颜，结于鼻；其支者，为目上网，下结于九页；其支者，从腋后外廉，结于肩骨禺；其支者，入腋下，上出缺盆，上结于完骨；其支者，出缺盆，邪上出于九页。其病小趾支，跟肿痛，挛，脊反折，项筋急，肩不举，腋支，缺盆中纽痛，不可左右摇。治在燔针劫刺，以知为数，以痛为俞，名曰仲春痹也。\u003cbr/\u003e\u003cbr/\u003e     足少阳之筋，起于小趾次趾，上结外踝，上循胫外廉，结于膝外廉；其支者，别起外辅骨，上走髀，前者结于伏兔之上，后者结于尻；其直者，上乘季胁，上走腋前廉，系于膺乳，结于缺盆；直者，上出腋，贯缺盆，出太阳之前，循耳后，上额角，交巅上，下走颔，上结于九页；支者，结于目为外维。其病小趾次趾支转筋，引膝外转筋，膝不可屈伸，筋急，前引髀，后引尻，即上乘月少季胁痛，上引缺盆膺乳颈，维筋急，从左之右，右目不开，上过右角，并脉而行，左络于右，故伤左角，右足不用，命曰维筋相交。治在燔针劫刺，以知为数，以痛为俞，名曰孟春痹也。\u003cbr/\u003e\u003cbr/\u003e     足阳明之筋，起于中三指，结于跗上，邪外上加于辅骨，上结于膝外廉，直上结于髀枢，上循胁，属脊，其直者，上循，结于膝；其支者，结于外辅骨，合少阳；其直者，上循伏兔，上结于髀，聚于阴器，上腹而布，至缺盆而结，上颈，上挟口，合于九页，下结于鼻，上合于太阳，太阳为目上网阳明为目下网；其支者，从颊结于耳前。其病足中趾支，胫转筋，脚跳坚，伏兔转筋，髀前肿，溃疝，腹筋急，引缺盆及颊，卒口僻，急者目不合，热则筋纵，目不开。颊筋有寒，则急引颊移口；有热则筋弛纵缓，不胜收故僻，治之以马膏，膏其急者，以白酒和桂，以涂其缓者，以桑钩钩之，即以生桑炭置之坎中，高下以坐等，以膏熨急颊，且饮美酒，美灸肉，不饮酒者，自强也，为之三拊而已。治在燔针劫刺，以知为数，以痛为俞，名曰季春痹也。\u003cbr/\u003e\u003cbr/\u003e     足太阴之筋，起于大趾之端内侧，上结于内踝；其直者，络于膝内辅骨，上循阴股，结于髀，聚于阴器，上腹，结于脐，循腹里，结于肋，散于胸中；其内者、著于脊，其病足大趾支，内踝痛，转筋痛，膝内辅骨痛，阴股引髀而痛，阴器纽痛，下引脐两胁痛，引膺中脊内痛，治在燔针劫刺，以知为数，以痛为输，命曰孟秋痹也。\u003cbr/\u003e\u003cbr/\u003e     足少阴之筋，起于小趾之下，并足太阴之筋，邪走内踝之下，结于踵，与太阳之筋合，而上结于内辅之下，并太阴之筋而上循阴股，结于阴器，循脊内挟膂，上至项，结于枕骨，与足太阳之筋合。其病足下转筋，及所过而结者皆痛及转筋。病在此者，主痫及痉，在外者不能，在内者不能仰。故阳病者腰反折不能，阴病者不能仰。治在燔针劫刺，以知为数，以痛为俞，在内者熨引饮药。此筋折纽，纽发数甚者，死不治，名曰仲秋痹也。\u003cbr/\u003e\u003cbr/\u003e     足厥阴之筋，起于大趾之上，上结于内踝之前，上循胫，上结内辅之下，上循阴股，结于阴器，络诸筋。其病足大趾支，内踝之前痛，内辅痛，阴股痛转筋，阴器不用，伤于内则不起，伤于寒则阴缩入，伤于热则纵挺不收。治在行水清阴气。其病转筋者，治在燔针劫刺，以知为数，以痛为俞，命曰季秋痹也。\u003cbr/\u003e\u003cbr/\u003e     手太阳之筋，起于小指之上，结于腕，上循臂内廉，结于肘内锐骨之后，弹之应小指之上，入结于腋下；其支者，后走腋后廉，上绕肩胛，循颈出走太阳之前，结于耳后完骨；其支者，入耳中；直者，出耳上，下结于颔，上属目外眦。其病小指支，肘内锐骨后廉痛，循臂阴入腋下，腋下痛，腋后廉痛，绕肩胛引颈而痛，应耳中鸣痛，引颔目瞑，良久乃得视，颈筋急则为筋瘘颈肿。寒热在颈者，治在燔针劫刺之，以知为数，以痛为俞，其为肿者，复而锐之。本支者，上曲牙，循耳前，属目外，上颔，结于角。其痛当所过者支转筋。治在燔针劫刺，以知为数，以痛为俞，名曰仲夏痹也。\u003cbr/\u003e\u003cbr/\u003e     手少阳之筋，起于小指次指之端，结于腕，中循臂结于肘，上绕外廉，上肩走颈，合手太阳；其支者，当曲颊入系舌本；其支者，上曲牙，循耳前，属目外，上乘颔，结于角，其病当所过者即支转筋，舌卷。治在燔针劫刺，以知为数，以痛为俞，名曰季夏痹也。\u003cbr/\u003e\u003cbr/\u003e     手阳明之筋，起于大指次指之端，结于腕，上循臂，上结于肘外，上，结于骨禺；其支者，绕肩胛，挟脊；直者，从肩骨禺上颈；其支者，上颊，结于九页；直者，上出手太阳之前，上左角，络头，下右颔。其病当所过者支痛及转筋，肩不举，颈不可左右视。治在燔针劫刺，以知为数，以痛为俞，名曰孟夏痹也。\u003cbr/\u003e\u003cbr/\u003e     手太阴之筋，起于大指之上，循指上行，结于鱼后，行寸口外侧，上循臂，结中，上内廉，入腋下，出缺盆，结肩前骨禺上结缺盆，下结胸里，散贯贲，合贲下，抵季胁。其病当所过者支转筋痛，甚成息贲，胁急吐血。治在燔针劫刺，以知为数，以痛为俞，名曰仲冬痹也。\u003cbr/\u003e\u003cbr/\u003e     手心主之筋，起于中指，与太阴之筋并行，结于肘内廉，上臂阴，结腋下，下散前后挟胁；其支者，入腋，散胸中，结于臂(贲)。其病当所过者，支转筋，前及胸痛息贲。治在燔针劫刺，以知为数，以痛为俞，名曰孟冬痹也。\u003cbr/\u003e\u003cbr/\u003e     手少阴之筋，起于小指之内侧，结于锐骨，上结内廉，上入腋，交太阴，挟乳里，结于胸中，循臂，下系于脐。其病内急，心承伏梁，下为肘网。其病当所过者支转筋，筋痛。治在燔针劫刺，以知为数，以痛为俞。其成伏梁唾血脓者，死不治。经筋之病，寒则反折筋急，热则筋弛纵不收，阴痿不用。阳急则反折，阴急则不伸。刺者，刺寒急也，热则筋纵不收，无用燔针。名曰季冬痹也。\u003cbr/\u003e\u003cbr/\u003e     足之阳明，手之太阳，筋急则口目为噼，急不能卒视，治皆如右方也。","cnt":0,"sort":6629191,"author":"庾岭劳人","prev":"6629190.html","next":"6629192.html","book_title":"黄帝内经","updateTimeFmt":"2024-03-28 17:25:37","category":"都市小说"}