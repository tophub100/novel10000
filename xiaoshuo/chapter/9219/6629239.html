{"id":0,"code":"6629239.html","title":"第147章 五禁篇第六十一","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝问于岐伯曰：余闻刺有五禁，何谓五禁？\u003cbr/\u003e\u003cbr/\u003e     岐伯曰：禁其不可刺也。\u003cbr/\u003e\u003cbr/\u003e     黄帝曰：余闻刺有五夺。\u003cbr/\u003e\u003cbr/\u003e     岐伯曰：无泻其不可夺者也。\u003cbr/\u003e\u003cbr/\u003e     黄帝曰：余闻刺有五过。\u003cbr/\u003e\u003cbr/\u003e     岐伯曰：补泻无过其度。\u003cbr/\u003e\u003cbr/\u003e     黄帝曰：余闻刺有五逆。\u003cbr/\u003e\u003cbr/\u003e     岐伯曰：病与脉相逆，命曰五逆。\u003cbr/\u003e\u003cbr/\u003e     黄帝曰：余闻刺有九宜。\u003cbr/\u003e\u003cbr/\u003e     岐伯曰：明知九针之论，是谓九宜。\u003cbr/\u003e\u003cbr/\u003e     黄帝曰：何谓五禁？愿闻其不可刺之时。\u003cbr/\u003e\u003cbr/\u003e     岐伯曰：甲乙日自乘，无刺头，无发蒙于耳内。丙丁日自乘，无振埃于肩喉廉泉。戊己日自乖四季，无刺腹去爪泻水。庚辛日自乘，无刺关节于股膝。壬癸日自乘，无刺足胫。是谓五禁。\u003cbr/\u003e\u003cbr/\u003e     黄帝曰：何谓五夺？\u003cbr/\u003e\u003cbr/\u003e     岐伯曰：形肉已夺，是一夺也；大夺血之后，是二夺也；大汗出之后，是三夺也；大泄之后，是四夺也；新产及大血之后，是五夺也。此皆不可泻。\u003cbr/\u003e\u003cbr/\u003e     黄帝曰：何谓五逆？\u003cbr/\u003e\u003cbr/\u003e     岐伯曰：热病脉静，汗已出，脉盛躁，是一逆也；病泄，脉洪大，是二逆也；著痹不移，月国肉破，身热，脉偏绝，是三逆也；淫而夺形，身热，色夭然白， 及后下血，血，笃重，是谓四逆也；寒热夺形，脉坚搏，是谓五逆也。","cnt":0,"sort":6629239,"author":"庾岭劳人","prev":"6629238.html","next":"6629240.html","book_title":"黄帝内经","updateTimeFmt":"2024-03-28 17:25:37","category":"都市小说"}