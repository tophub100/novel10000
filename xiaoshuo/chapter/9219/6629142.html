{"id":0,"code":"6629142.html","title":"第50章 刺要论篇第五十","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝问曰：愿闻刺要。\u003cbr/\u003e\u003cbr/\u003e     岐伯对曰：病有浮沉，刺有浅深，各至其理，无过其道。过之则内伤，不及则生外壅，壅则邪从之，浅深不得，反为大贼，内动五脏，后生大病。故曰：病有在毫毛腠理者，有在皮肤者，有在肌肉者，有在脉者，有在筋者，有在骨者，有在髓者。\u003cbr/\u003e\u003cbr/\u003e     是故刺毫毛腠理无伤皮，皮伤则内动肺，肺动则秋病温疟，然寒栗。\u003cbr/\u003e\u003cbr/\u003e     刺皮无伤肉，肉伤则内动脾，脾动则七十二日四季之月，病腹胀烦，不嗜食。\u003cbr/\u003e\u003cbr/\u003e     刺肉无伤脉，脉伤则内动心，心动则夏病心痛。\u003cbr/\u003e\u003cbr/\u003e     刺脉无伤筋，筋伤则内动肝，肝动则春病热而筋弛。\u003cbr/\u003e\u003cbr/\u003e     刺筋无伤骨，骨伤则内动肾，肾动则冬病胀、腰痛。\u003cbr/\u003e\u003cbr/\u003e     刺骨无伤髓，髓伤则销铄骨行酸，体解亻亦然不去矣。","cnt":0,"sort":6629142,"author":"庾岭劳人","prev":"6629141.html","next":"6629143.html","book_title":"黄帝内经","updateTimeFmt":"2024-03-28 17:25:37","category":"都市小说"}