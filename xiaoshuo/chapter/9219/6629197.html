{"id":0,"code":"6629197.html","title":"第105章 四时气篇第十九","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝问于岐伯曰：夫四时之气，各不同形，百病之起，皆有所在，灸刺之道，何者为定？\u003cbr/\u003e\u003cbr/\u003e     岐伯答曰：四时之气，各有所在，灸刺之道，得气穴为定。故春取经血脉分肉之间，甚者深刺之，间者浅刺之；夏取盛经孙络，取分间绝皮肤；秋取经俞，邪在腑，取之合；冬取井荥，必深以留之。\u003cbr/\u003e\u003cbr/\u003e     温疟汗不出，为五十九。风肤胀，为五十七，取皮肤之血者，尽取之。\u003cbr/\u003e\u003cbr/\u003e     飧泄，补三阴之上，补阴陵泉，皆久留之，热行乃止。\u003cbr/\u003e\u003cbr/\u003e     转筋于阳治其阳，转筋于阴治其阴，皆卒刺之。\u003cbr/\u003e\u003cbr/\u003e     徒，先取环谷下三寸，以铍针针之，已刺而之，而内之。入而复之，以尽其。必坚，来缓则烦，来急则安静。间日一刺之，尽乃止。饮闭药，方刺之时徒饮之，方饮无食，方食无饮，无食他食百三十五日。\u003cbr/\u003e\u003cbr/\u003e     著痹不去，久寒不已，卒取其三里骨。为干，肠中不便，取三里，盛泻之，虚补之。\u003cbr/\u003e\u003cbr/\u003e     疠风者，素刺其肿上。已刺，以锐针针其处，按出其恶气，肿尽乃止。常食方食，无食他食。\u003cbr/\u003e\u003cbr/\u003e     腹中常鸣，气上冲胸，喘不能久立，邪在大肠，刺肓之原、巨虚上廉、三里。小腹控睾、引腰脊，上冲心，邪在小肠者，连睾系，属于脊，贯肝肺，络心系，气盛则厥逆，上冲肠胃，熏肝，散于肓，结于脐。故取之肓原以散之，刺太阴以予之，取厥阴以下之，取巨虚下廉以去之，按其所过之经以调之。\u003cbr/\u003e\u003cbr/\u003e     善呕，呕有苦，长太息，心中，恐人将捕之，邪在胆，逆在胃，胆液泄则口苦，胃气逆则呕苦，故曰呕胆。取三里以下胃气逆，则刺少阳血络以闭胆逆，却调其虚实以去其邪。饮食不下，膈塞不通，邪在胃脘。在上脘则刺抑而下之，在下脘则散而去之。\u003cbr/\u003e\u003cbr/\u003e     小腹痛肿，不得小便，邪在三焦约，取之太阳大络。视其络脉与厥阴小络结而血者，肿上及胃脘，取三里。\u003cbr/\u003e\u003cbr/\u003e     睹其色，察其目以，知其散复者，视其目色，以知病之存亡也。一其形，听其动静者，持气口人迎以视其脉，坚且盛且滑者病日进；脉软者病将下；诸经实者病三日已。气口候阴，人迎候阳也。","cnt":0,"sort":6629197,"author":"庾岭劳人","prev":"6629196.html","next":"6629198.html","book_title":"黄帝内经","updateTimeFmt":"2024-03-28 17:25:37","category":"都市小说"}