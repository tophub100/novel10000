{"id":0,"code":"6629138.html","title":"第46章 病能论篇第四十六","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝问曰：人病胃脘痈者，诊当何如？\u003cbr/\u003e\u003cbr/\u003e     岐伯对曰：诊此者当候胃脉，其脉当沉细，沉细者气逆，逆者人迎甚盛，甚盛则热。人迎者胃脉也，逆而盛，则热聚于胃口而不行，故胃脘为痈也。\u003cbr/\u003e\u003cbr/\u003e     帝曰：善。人有卧而有所不安者，何也？\u003cbr/\u003e\u003cbr/\u003e     岐伯曰：脏有所伤，及精有所之寄则安，故人不能悬其病也。\u003cbr/\u003e\u003cbr/\u003e     帝曰：人之不得偃仰者，何也？\u003cbr/\u003e\u003cbr/\u003e     岐伯曰：肺者脏之盖也，肺气盛则脉大，脉大则不得偃卧。论在《奇恒阴阳》中。\u003cbr/\u003e\u003cbr/\u003e     帝曰：有病厥者，诊右脉沉而紧，左脉浮而迟，不然病主安在？\u003cbr/\u003e\u003cbr/\u003e     岐伯曰：冬诊之，右脉固当沉紧，此应四时；左脉浮而迟，此逆四时。在左当主病在肾，颇关在肺，当腰痛也。\u003cbr/\u003e\u003cbr/\u003e     帝曰：何以言之？\u003cbr/\u003e\u003cbr/\u003e     岐伯曰：少阴脉贯肾络肺，今得肺脉，肾为之病，故肾为腰痛之病也。\u003cbr/\u003e\u003cbr/\u003e     帝曰：善。有病颈痈者，或石治之，或针灸治之，而皆已，其真安在？\u003cbr/\u003e\u003cbr/\u003e     岐伯曰：此同名异等者也。夫痈气之息者，宜以针开除去之；夫气盛血聚者，宜石而写之。此所谓同病异治也。\u003cbr/\u003e\u003cbr/\u003e     帝曰：有病怒狂者，此病安生？\u003cbr/\u003e\u003cbr/\u003e     岐伯曰：生于阳也。\u003cbr/\u003e\u003cbr/\u003e     帝曰：阳何以使人狂？\u003cbr/\u003e\u003cbr/\u003e     岐伯曰：阳气者，因暴折而难决，故善怒也。病名曰阳厥。\u003cbr/\u003e\u003cbr/\u003e     帝曰：何以知之？\u003cbr/\u003e\u003cbr/\u003e     岐伯曰：阳明者常动，巨阳少阳不动，不动而动大疾，此其候也。\u003cbr/\u003e\u003cbr/\u003e     帝曰：治之奈何？\u003cbr/\u003e\u003cbr/\u003e     岐伯曰：夺其食即已。夫食入于阴，长气于阳，故夺其食即已。使之服以生铁洛为饮，夫生铁洛者，下气疾也。\u003cbr/\u003e\u003cbr/\u003e     帝曰：善。有病身热解？，汗出如浴，恶风少气，此为何病？\u003cbr/\u003e\u003cbr/\u003e     岐伯曰：病名曰酒风。\u003cbr/\u003e\u003cbr/\u003e     帝曰：治之奈何？\u003cbr/\u003e\u003cbr/\u003e     岐伯曰：以泽泻、术各十分，麋衔五分，合，以三指撮，为后饭。\u003cbr/\u003e\u003cbr/\u003e     所谓深之细者，其中手如针也，摩之切之，聚者坚也，博者大也。《上经》 者，言气之通天也；《下经》者，言病之变化也；《金匮》者，决死生也；《揆度》者，切度之也；《奇恒》者，言奇病也。所谓奇者，使奇病不得以四时死也。恒者，得以四时死也。所谓揆者，方切求之也，言切求其脉理也。度者，得其病处，以四时度之也。","cnt":0,"sort":6629138,"author":"庾岭劳人","prev":"6629137.html","next":"6629139.html","book_title":"黄帝内经","updateTimeFmt":"2024-03-28 17:25:37","category":"都市小说"}