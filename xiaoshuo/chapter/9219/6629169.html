{"id":0,"code":"6629169.html","title":"第77章 至真要大论篇第七十四 (1)","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝问曰：五气交合，盈虚更作，余知之矣。六气分治，司天地者，其至何如？\u003cbr/\u003e\u003cbr/\u003e     岐伯再拜对曰：明乎哉问也！天地之大纪，人神之通应也。\u003cbr/\u003e\u003cbr/\u003e     帝曰：愿闻上合昭昭，下合冥冥，奈何？\u003cbr/\u003e\u003cbr/\u003e     岐伯曰：此道之所主，工之所疑也。\u003cbr/\u003e\u003cbr/\u003e     帝曰：愿闻其道也。\u003cbr/\u003e\u003cbr/\u003e     岐伯曰：厥阴司天，其化以风；少阴司天，其化以热；太阴司天，其化以湿；少阳司天，其化以火；阳明司天，其化以燥；太阳司天，其化以寒。以所临脏位，命其病者也。\u003cbr/\u003e\u003cbr/\u003e     帝曰：地化奈何？\u003cbr/\u003e\u003cbr/\u003e     岐伯曰：司天同候，间气皆然。\u003cbr/\u003e\u003cbr/\u003e     帝曰：间气何谓？\u003cbr/\u003e\u003cbr/\u003e     岐伯曰：司左右者，是谓间气也。\u003cbr/\u003e\u003cbr/\u003e     帝曰：何以异之？\u003cbr/\u003e\u003cbr/\u003e     岐伯曰：主岁者纪岁，间气者纪步也。\u003cbr/\u003e\u003cbr/\u003e     帝曰：善。岁主奈何？\u003cbr/\u003e\u003cbr/\u003e     岐伯曰：厥阴司天为风化，在泉为酸化，司气为苍化，间气为动化。少阴司天为热化，在泉为苦化，不司气化，居气为灼化。太阴司天为湿化，在泉为甘化，司气为黄今化，间气为柔化。少阳司天为火化，在泉为苦化，司气为丹化，间气为明化。阳明司天为燥化，在泉为辛化，司气为素化，间气为清化。太阳司天为寒化，在泉为咸化，司气为玄化，间气为脏化。故治病者，必明六化分治，五味五色所生，五脏所宜，乃可以言盈虚病生之绪也。\u003cbr/\u003e\u003cbr/\u003e     帝曰：厥阴在泉而酸化，先余知之矣。风化之行也何如？\u003cbr/\u003e\u003cbr/\u003e     岐伯曰：风行于地，所谓本也，余气同法。本乎天者，天之气也，本乎地者，地之气也。天地合气，六节分而万物化生矣。故曰：“谨候气宜，无失病机。”此之谓也。\u003cbr/\u003e\u003cbr/\u003e     帝曰：其主病何如？\u003cbr/\u003e\u003cbr/\u003e     岐伯曰：司岁备物，则无遗主矣。\u003cbr/\u003e\u003cbr/\u003e     帝曰：先岁物何也？\u003cbr/\u003e\u003cbr/\u003e     岐伯曰：天地之专精也？\u003cbr/\u003e\u003cbr/\u003e     帝曰：司气者何如？\u003cbr/\u003e\u003cbr/\u003e     岐伯曰：司气者主岁同，然有余不足也。\u003cbr/\u003e\u003cbr/\u003e     帝曰：非司岁物何谓也？\u003cbr/\u003e\u003cbr/\u003e     岐伯曰：散也，故质同而异等也。气味有薄厚，性用有躁静，治保有多少，力化有浅深，此之谓也。\u003cbr/\u003e\u003cbr/\u003e     帝曰：岁主脏害何谓？\u003cbr/\u003e\u003cbr/\u003e     岐伯曰：以所不胜命之，则其要也。\u003cbr/\u003e\u003cbr/\u003e     帝曰：治之奈何？\u003cbr/\u003e\u003cbr/\u003e     岐伯曰：上淫于下，所胜平之，外淫于内，所胜治之。\u003cbr/\u003e\u003cbr/\u003e     帝曰：善。平气何如？\u003cbr/\u003e\u003cbr/\u003e     岐伯曰：谨察阴阳所在而调之，以平为期，正者正治，反者反治。\u003cbr/\u003e\u003cbr/\u003e     帝曰：夫子言察阴阳所在而调之，论言人迎与寸口相应，若引绳大小齐等，命曰平。阴之所在寸口何如？\u003cbr/\u003e\u003cbr/\u003e     岐伯曰：视岁南北，可知之矣。\u003cbr/\u003e\u003cbr/\u003e     帝曰：愿卒闻之。\u003cbr/\u003e\u003cbr/\u003e     岐伯曰：北政之岁，少阴在泉，则寸口不应；厥阴在泉，则右不应；太阴在泉，则左不应。南政之岁，少阴司天，则寸口不应；厥阴司天，则右不应；太阴司天，则左不应。诸不应者，反其诊则见矣。\u003cbr/\u003e\u003cbr/\u003e     帝曰：尺候何如？\u003cbr/\u003e\u003cbr/\u003e     岐伯曰：北政之岁，三阴在下，则寸不应；三阴在上，则尺不应。南政之岁，三阴在天，则寸不应；三阴在泉，则尺不应。左右同。故曰：“知其要者，一言而终；不知其要，流散无穷。”此之谓也。\u003cbr/\u003e\u003cbr/\u003e     帝曰：善。天地之气，内淫而病何如？\u003cbr/\u003e\u003cbr/\u003e     岐伯曰：岁厥阴在泉，风淫所胜，则地气不明，平野昧，草乃早秀。民病洒洒振寒，善伸数欠，心痛支满，两胁里急，饮食不下，鬲咽不通，食则呕，腹胀善噫，得后与气，则快然如衰，身体皆重。\u003cbr/\u003e\u003cbr/\u003e     岁少阴在泉，热淫所胜，则焰浮川泽，阴处反明。民病腹中常鸣，气上冲胸，喘不能久立，寒热皮肤痛，目瞑齿痛出页肿，恶寒发热如疟，少腹中痛，腹大。蛰虫不藏。\u003cbr/\u003e\u003cbr/\u003e     岁太阴在泉，草乃早荣，湿淫所胜，则埃昏岩谷，黄反见黑，至阴之交。民病饮积，心痛，耳聋，浑浑，嗌肿喉痹，阴病血见，少腹痛肿，不得小便，病冲头痛，目似脱，项似拔，腰似折，髀不可以回，如结，如别。\u003cbr/\u003e\u003cbr/\u003e     岁少阳在泉，火淫所胜，则焰明郊野，寒热更至。民病注泄赤白，少腹痛，溺赤，甚则血便，少阴同候。\u003cbr/\u003e\u003cbr/\u003e     岁阳明在泉，燥淫所胜，则雾清暝。民病喜呕，呕有苦，善大息，心胁痛不能反侧，甚则嗌干面尘，身无膏泽，足外反热。\u003cbr/\u003e\u003cbr/\u003e     岁太阳在泉，寒淫所胜，则凝肃惨。民病少腹控睾，引腰脊，上冲心痛，血见，嗌痛颔肿。\u003cbr/\u003e\u003cbr/\u003e     帝曰：善。治之奈何？\u003cbr/\u003e\u003cbr/\u003e     岐伯曰：诸气在泉，风淫于内，治以辛凉，佐以苦，以甘缓之，以辛散之；热淫于内，治以咸寒，佐以甘苦，以酸收之，以苦发之；湿淫于内，治以苦热，佐以酸淡，以苦燥之，以淡泄之；火淫于内，治以咸冷，佐以甘辛，以酸收之，以苦发之；燥淫于内，治以苦温，佐以甘辛，以苦下之；寒淫于内，治以甘热，佐以苦辛，以咸泻之，以辛润之，以苦坚之。\u003cbr/\u003e\u003cbr/\u003e     帝曰：善。天气之变何如？\u003cbr/\u003e\u003cbr/\u003e     岐伯曰：厥阴司天，风淫所胜，则太虚埃昏，云物以扰，寒生春气，流水不冰。民病胃脘当心而痛，上支两胁，鬲咽不通，饮食不下，舌本强，食则呕，冷泄腹胀，溏泄，瘕水闭，蛰虫不去，病本于脾。冲阳绝，死不治。\u003cbr/\u003e\u003cbr/\u003e     少阴司天，热淫所胜，怫热至，火行其政。民病胸中烦热，嗌干，左满，皮肤痛，寒热咳喘，大雨月至唾血血泄，鼽嚏呕，溺色变，甚则疮疡月付肿，肩背臂及缺盆中痛，心痛肺月真，腹大满，膨膨而喘咳，病本于肺。尺泽绝，死不治。\u003cbr/\u003e\u003cbr/\u003e     太阴司天，湿淫所胜，则沉阴且布，雨变枯槁，肿骨痛阴痹，阴痹者按之不得，腰脊头项痛，时眩，大便难，阴气不用，饥不欲食，咳唾则有血，心如悬，病本于肾。太绝，死不治。\u003cbr/\u003e\u003cbr/\u003e     少阳司天，火淫所胜，则温气流行，金政不平。民病头痛，发热恶寒而疟，热上皮肤痛，色变黄赤，传而为水，身面肿，腹满仰息，泄注赤白，疮疡，咳唾血，烦心，胸中热，甚则鼽，病本于肺。天府绝，死不治。\u003cbr/\u003e\u003cbr/\u003e     阳明司天，燥淫所胜，则木乃晚荣，草乃晚生，筋骨内变，民病左胁痛，寒清于中，感而疟，大凉革候，咳，腹中鸣，注泄溏，名木敛，生菀于下，草焦上首，心胁暴痛，不可反侧，嗌干面尘腰痛，丈夫疝，妇人少腹痛，目昧，疡疮痤，蛰虫来见，病本于肝。太冲绝，死不治。\u003cbr/\u003e\u003cbr/\u003e     太阳司天，寒淫所胜，则寒气反至，水且冰，血变于虫，发为痛疡。民病厥心痛，呕血血泄鼻九衄，善悲，时眩仆，运火炎烈，雨暴乃雹。胸腹满，手热肘挛，掖肿，心澹澹大动，胸胁胃脘不安，面赤目黄，善噫，嗌干，甚则色火台，渴而欲饮，病本于心。神门绝，死不治。所谓动气，知其脏也。\u003cbr/\u003e\u003cbr/\u003e     帝曰：善。治之奈何？\u003cbr/\u003e\u003cbr/\u003e     岐伯曰：司天之气，风淫所胜，平以辛凉，佐以苦甘，以甘缓之，以酸泻之；热淫所胜，平以咸寒，佐以苦甘，以酸收之；湿淫所胜，平以苦热，佐以酸辛，以苦燥之，以淡泄之，湿上甚而热，治以苦温，佐以甘辛，以汗为故而止；火淫所胜，平以酸冷，佐以苦甘，以酸收之，以苦发之，以酸复之，热淫同；燥淫所胜，平以苦温，佐以酸辛，以苦下之；寒淫所胜，平以辛热，佐以甘苦，以咸泻之。\u003cbr/\u003e\u003cbr/\u003e     帝曰：善。邪气反胜，治之奈何？\u003cbr/\u003e\u003cbr/\u003e     岐伯曰：风司于地，清反胜之，治以酸温，佐以苦甘，以辛平之；热司于地，寒反胜之，治以甘热，佐以苦辛，以咸平之；湿司于地，热反胜之，治以苦冷，佐以咸甘，以苦平之；火司于地，寒反胜之，治以甘热，佐以苦辛，以咸平之；燥司于地，热反胜之，治以平寒，佐以苦甘，以酸平之，以和为利；寒司于地，热反胜之，治以咸冷，佐以甘辛，以苦平之。\u003cbr/\u003e\u003cbr/\u003e     帝曰：其司天邪胜何如？\u003cbr/\u003e\u003cbr/\u003e     岐伯曰：风化于天，清反胜之，治以酸温，佐以甘苦；热化于天，寒反胜之，治以甘温，佐以苦酸辛；湿化于天，热反胜之，治以苦寒，佐以苦酸；火化于天，寒反胜之，治以甘热，佐以苦辛；燥化于天，热反胜之，治以辛寒，佐以苦甘；寒化于天，热反胜之，治以咸冷，佐以苦辛。\u003cbr/\u003e\u003cbr/\u003e     帝曰：六气相胜奈何？\u003cbr/\u003e\u003cbr/\u003e     岐伯曰：厥阴之胜，耳鸣头眩，愦愦欲吐，胃鬲如寒，大风数举，倮虫不滋。胁气并，化而为热，小便黄赤，胃脘当心而痛，上支两胁，肠鸣泄，少腹痛，注下赤白，甚则呕吐，鬲咽不通。\u003cbr/\u003e\u003cbr/\u003e     少阴之胜，心下热，善饥，脐下反动，气游三焦，炎暑至，木乃津，草乃萎。呕逆躁烦，腹满痛，溏泄，传为赤沃。\u003cbr/\u003e\u003cbr/\u003e     太阴之胜，火气内郁，疮疡于中，流散于外，病在胁，甚则心痛热格，头痛， 喉痹，项强；独胜则湿气内郁，寒迫下焦，痛留顶，互引眉间，胃满。雨数至，燥化乃见，少腹满，腰重强，内不便，善注泄，足下温，头重足胫肿，饮发于中，肿于上。\u003cbr/\u003e\u003cbr/\u003e     少阳之胜，热客于胃，烦心，心痛，目赤，欲呕，呕酸，善饥，耳痛，溺赤，善惊谵妄。暴热消烁，草萎水涸，介虫乃屈，少腹痛，下沃赤白。\u003cbr/\u003e\u003cbr/\u003e     阳明之胜，清发于中，左胁痛，溏泄，内为嗌塞，外发疝。大凉肃杀，华英改容，毛虫乃殃，胸中不便，嗌塞而咳。\u003cbr/\u003e\u003cbr/\u003e     太阳之胜，凝溧且至，非时水冰，羽乃后化。痔疟发，寒厥入胃，则内生心痛，阴中乃疡，隐曲不利，互引阴股，筋肉拘苛，血脉凝泣，络满色变，或为血泄，皮肤否肿，腹满食减，热反上行，头项囟顶脑户中痛，目如脱，寒入下焦，传为濡泻。\u003cbr/\u003e\u003cbr/\u003e     帝曰：治之奈何？\u003cbr/\u003e\u003cbr/\u003e     岐伯曰：厥阴之胜，治以甘清，佐以苦辛，以酸泻之；少阴之胜，治以辛寒，佐以苦咸，以甘泻之；太阴之胜，治以咸热，佐以辛甘，以苦泻之；少阳之胜，治以辛寒，佐以甘咸，以甘泻之；阳明之胜，治以酸温，佐以辛甘，以苦泄之；太阳之胜，治以甘热，佐以辛酸，以咸泻之。\u003cbr/\u003e\u003cbr/\u003e     帝曰：六气之复何如？\u003cbr/\u003e\u003cbr/\u003e     岐伯曰：悉乎哉问也！厥阴之复，少腹坚满，里急暴痛，偃木飞沙，倮虫不荣。厥心痛，汗发呕吐，饮食不入，入而复出，筋骨掉眩，清厥，甚则入脾，食痹而吐。冲阳绝，死不治。\u003cbr/\u003e\u003cbr/\u003e     少阴之复，燠热内作，烦躁鼽嚏，少腹绞痛，火见燔，嗌燥，分注时止，气动于左，上行于右，咳，皮肤痛，暴喑心痛，郁冒不知人，乃洒淅恶寒，振栗谵妄，寒已而热，渴而欲饮，少气骨痿，隔肠不便，外为浮肿，哕噫。赤气后化，流水不冰，热气大行，介虫不复。病痱胗疮疡，痈疽痤痔，甚则入肺，咳而鼻渊。天府绝，死不治。\u003cbr/\u003e\u003cbr/\u003e     太阴之复，湿变乃举，体重中满，食饮不化，阴气上厥，胸中不便，饮发于中，咳喘有声。大雨时行，鳞见大陆。头顶痛重，而掉瘛尤甚，呕而密默，唾吐清液，甚则入肾，窍泻无度。太绝，死不治。\u003cbr/\u003e\u003cbr/\u003e     少阳之复，大热将至，枯燥燔，介虫乃耗。惊瘛咳，心热烦躁，便数憎风，厥气上行，面如浮埃，目乃，火气内发，上为口糜，呕逆，血溢血泄，发而为疟，恶寒鼓栗，寒极反热，嗌络焦槁，渴引水浆，色变黄赤，少气脉萎，化而为水，传为肿，甚则入肺，咳而血泄。尺泽绝，死不治。\u003cbr/\u003e\u003cbr/\u003e     阳明之复，清气大举，森木苍干，毛虫乃厉。病生胁，气归于左，善太息，甚则心痛否满，腹胀而泄，呕苦，咳，哕，烦心，病在鬲中，头痛，甚则入肝，惊骇筋挛。太冲绝，死不治。\u003cbr/\u003e\u003cbr/\u003e     太阳之复，厥气上行，水凝雨冰，羽虫乃死，心胃生寒，胸膈不利，心痛否满，头痛善悲，时眩仆，食减，腰反痛，屈伸不便。地裂冰坚，阳光不治。少腹控睾，引腰脊，上冲心，唾出清水，及为哕噫。甚则入心，善忘善悲。神门绝，死不治。\u003cbr/\u003e\u003cbr/\u003e     帝曰：善。治之奈何？\u003cbr/\u003e\u003cbr/\u003e     岐伯曰：厥阴之复，治以酸寒，佐以甘辛，以酸泻之，以甘缓之；少阴之复，治以咸寒，佐以苦辛，以甘泻之，以酸收之，辛苦发之，以咸软之；太阴之复，治以苦热，佐以酸辛，以苦泻之，燥之，泄之；少阳之复，治以咸冷，佐以苦辛，以咸软之，以酸收之，辛苦发之，发不远热，无犯温凉，少阴同法；阳明之复，治以辛温，佐以苦甘，以苦泄之，以苦下之，以酸补之；太阳之复，治以咸热，佐以甘辛，以苦坚之。\u003cbr/\u003e\u003cbr/\u003e     治诸胜复，寒者热之，热者寒之，湿者清之，清者温之，散者收之，抑者散之，燥者润之，急者缓之，坚者软之，脆者坚之，衰者补之，强者泻之，各安其气，必清必静，则病气衰去，归其所宗，此治之大体也。\u003cbr/\u003e\u003cbr/\u003e     帝曰：善。气之上下，何谓也？","cnt":0,"sort":6629169,"author":"庾岭劳人","prev":"6629168.html","next":"6629170.html","book_title":"黄帝内经","updateTimeFmt":"2024-03-28 17:25:37","category":"都市小说"}