{"id":0,"code":"6629248.html","title":"第156章 寒热篇第七十","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝问于岐伯曰：寒热瘰疬在于颈腋者，皆何气使生？\u003cbr/\u003e\u003cbr/\u003e     岐伯曰：此皆鼠瘘寒热之毒气也，留于脉而不去者也。\u003cbr/\u003e\u003cbr/\u003e     黄帝曰：去之奈何？\u003cbr/\u003e\u003cbr/\u003e     岐伯曰：鼠瘘之本，皆在于脏，其末上出于颈腋之间，其浮于脉中，而未内著于肌肉，而外为脓血者，易去也。\u003cbr/\u003e\u003cbr/\u003e     黄帝曰：去之奈何？\u003cbr/\u003e\u003cbr/\u003e     岐伯曰：请从其本引其末，可使衰去而绝其寒热。审按其道以予之，徐往徐来以去之，其小如麦者，一刺知，三刺而已。\u003cbr/\u003e\u003cbr/\u003e     黄帝曰：决其生死奈何？\u003cbr/\u003e\u003cbr/\u003e     岐伯曰：反其目视之，其中有赤脉，上下贯瞳子，见一脉，一岁死；见一脉半，一岁半死；见二脉，二岁死；见二脉半，二岁半死；见三脉，三岁而死。见赤脉不下贯瞳子，可治也 。","cnt":0,"sort":6629248,"author":"庾岭劳人","prev":"6629247.html","next":"6629249.html","book_title":"黄帝内经","updateTimeFmt":"2024-03-28 17:25:37","category":"都市小说"}