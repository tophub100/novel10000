{"id":0,"code":"6629220.html","title":"第128章 病传篇第四十二","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝曰：余受九针于夫子，而私览于诸方，或有导引行气，乔摩、灸、熨、刺、、饮药，之一者可独守耶，将尽行之乎？\u003cbr/\u003e\u003cbr/\u003e     岐伯曰：诸方者，众人之方也，非一人之所尽行也。\u003cbr/\u003e\u003cbr/\u003e     黄帝曰：此乃所谓守一勿失万物毕者也。今余已闻阴阳之要，虚实之理，倾移之过，可治之属，愿闻病之变化，淫传绝败而不可治者，可得闻乎？\u003cbr/\u003e\u003cbr/\u003e     岐伯曰：要乎哉问！道，昭乎其如日醒，窘乎其如夜瞑，能被而服之，神与俱成，毕将服之，神自得之。生神之理，可著于竹帛，不可传于子孙。\u003cbr/\u003e\u003cbr/\u003e     黄帝曰：何谓日醒？\u003cbr/\u003e\u003cbr/\u003e     岐伯曰：明于阴阳，如惑之解，如醉之醒。\u003cbr/\u003e\u003cbr/\u003e     黄帝曰：何谓夜瞑？\u003cbr/\u003e\u003cbr/\u003e     岐伯曰：喑乎其无声，漠乎其无形，折毛发理，正气横倾，淫邪泮衍，血脉传溜，大气入脏，腹痛下淫，可以致死，不可以致生。\u003cbr/\u003e\u003cbr/\u003e     黄帝曰：大气入脏奈何？\u003cbr/\u003e\u003cbr/\u003e     岐伯曰：病先发于心。一日而之肺，三日而之肝，五日而之脾，三日不已，死。冬夜半，夏日中。\u003cbr/\u003e\u003cbr/\u003e     病先发于肺，三日而之肝，一日而之脾，五日而之胃，十日不已，死。冬日入，夏日出。\u003cbr/\u003e\u003cbr/\u003e     病先发于肝，三日而之脾，五日而之胃，三日而之肾，三日不已，死。冬日入，夏早食。\u003cbr/\u003e\u003cbr/\u003e     病先发于脾，一日而之胃，二日而之肾，三日而之膂膀胱，十日不已，死。冬人定，夏晏食。\u003cbr/\u003e\u003cbr/\u003e     病先发于胃，五日而之肾，三日而之膂膀胱，五日而上之心，二日不已，死。冬夜半，夏日日失。\u003cbr/\u003e\u003cbr/\u003e     病先发于肾，三日而之膂膀胱，三日而上之心，三日而之小肠，三日不已，死，冬大晨，夏早晡。\u003cbr/\u003e\u003cbr/\u003e     病先发于膀胱，五日而之肾，一日而之小肠，一日而之心，二日不已，死。冬鸡鸣，夏下晡。\u003cbr/\u003e\u003cbr/\u003e     诸病以次相传，如是者，皆有死期，不可刺也。间一脏及二三四脏者，乃可刺也。","cnt":0,"sort":6629220,"author":"庾岭劳人","prev":"6629219.html","next":"6629221.html","book_title":"黄帝内经","updateTimeFmt":"2024-03-28 17:25:37","category":"都市小说"}