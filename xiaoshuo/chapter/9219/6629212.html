{"id":0,"code":"6629212.html","title":"第120章 五乱篇第三十四","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝曰：经脉十二者，别为五行，分为四时，何失而乱，何得而治？\u003cbr/\u003e\u003cbr/\u003e     岐伯曰：五行有序，四时有分，相顺则治，相逆则乱。\u003cbr/\u003e\u003cbr/\u003e     黄帝曰：何谓相顺？\u003cbr/\u003e\u003cbr/\u003e     岐伯曰：经脉十二者，以应十二月；十二月者，分为四时；四时者，春秋冬夏。其气各异，营卫相随，阴阳已和，清浊不相干，如是则顺之而治。\u003cbr/\u003e\u003cbr/\u003e     黄帝曰：何为逆而乱？\u003cbr/\u003e\u003cbr/\u003e     岐伯曰：清气在阴，浊气在阳，营气顺脉，卫气逆行，清浊相干，乱于胸中，是谓大。故气乱于心，则烦心密嘿，俯首静伏；乱于肺，则俯仰喘喝，接手以呼；乱于肠胃，则为霍乱；乱于臂胫，则为四厥；乱于头，则为厥逆，头重眩仆。\u003cbr/\u003e\u003cbr/\u003e     黄帝曰：五乱者，刺之有道乎？\u003cbr/\u003e\u003cbr/\u003e     岐伯曰：有道以来，有道以去，审知其道，是谓身宝。\u003cbr/\u003e\u003cbr/\u003e     黄帝曰：善。愿闻其道。\u003cbr/\u003e\u003cbr/\u003e     岐伯曰：气在于心者，取之手少阴、心主之俞。气在于肺者，取之手太阴荥、足少阴俞。气在于肠胃者，取之足太阴，阳明不下者，取之三里。气在于头者，取之天柱、大杼、不知，取足太阳荥俞。气在于臂足，取之先去血脉，后取其阳明、少阳之荥俞。\u003cbr/\u003e\u003cbr/\u003e     黄帝曰：补泻奈何？\u003cbr/\u003e\u003cbr/\u003e     岐伯曰：徐入徐出，谓之导气；补泻无形，谓之同精。是非有余不足也，乱气之相逆也。\u003cbr/\u003e\u003cbr/\u003e     黄帝曰：允乎哉道，明乎哉论，请著之玉版，命曰治乱也。","cnt":0,"sort":6629212,"author":"庾岭劳人","prev":"6629211.html","next":"6629213.html","book_title":"黄帝内经","updateTimeFmt":"2024-03-28 17:25:37","category":"都市小说"}