{"id":0,"code":"6629189.html","title":"第97章 经别篇第十一","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    黄帝问于岐伯曰：余闻人之合于天道也，内有五脏，以应五音、五色、五时、五味、五位也；外有六腑，以应六律，六律建阴阳诸经而合之十二月、十二辰、十二节、十二经水、十二时、十二经脉者，此五脏六腑之所以应天道。夫十二经脉者，人之所以生，病之所以成，人之所以治，病之所以起，学之所始，工之所止也，粗之所易，上之所难也。请问其离合出入奈何？\u003cbr/\u003e\u003cbr/\u003e     岐伯稽首再拜曰：明乎哉问也！此粗之所过，上之所息也，请卒言之。\u003cbr/\u003e\u003cbr/\u003e     足太阳之正，别入于中，其一道下尻五寸，别入于肛，属于膀胱，散之肾，循膂当心入散；直者，从膂上出于项，复属于太阳，此为一经也。足少阴之正，正中，别走太阳而合，上至肾，当十四椎，出属带脉；直者，系舌本，复出于项，合于太阳，此为一合。成以诸阴之别，皆为正也。\u003cbr/\u003e\u003cbr/\u003e     足少阳之正，绕髀入毛际，合于厥阴；别者，入季胁之间，循胸里属胆，散之上肝，贯心，以上挟咽，出颐颔中，散于面，系目系，合少阳于外也。足厥阴之正，别跗上，上至毛际，合于少阳，与别俱行，此为二合也。\u003cbr/\u003e\u003cbr/\u003e     足阳明之正，上至髀，入于腹里，属胃，散之脾，上通于心，上循咽出于口，上安页出页，还系目系，合于阳明也。足太阴之正，上至髀，合于阳明，与别俱行，上结于咽，贯舌中，此为三合也。\u003cbr/\u003e\u003cbr/\u003e     手太阳之正，指地，别于肩解，入腋走心，系小肠也。手少阴之正，别入于渊腋两筋之间，属于心，上走喉咙，出于面，合目内，此为四合也。\u003cbr/\u003e\u003cbr/\u003e     手少阳之正，指天，别于巅，入缺盆，下走三焦，散于胸中也。手心主之正，别下渊腋三寸，入胸中，别属三焦，出循喉咙，出耳后，合少阳完骨之下，此为五合也。\u003cbr/\u003e\u003cbr/\u003e     手阳明之正，从手循膺乳，别于肩骨禺，入柱骨，下走大肠，属于肺，上循喉咙，出缺盆，合于阳明也。手太阴之正，别入渊腋少阴之前，入走肺，散之太阳(肠)，上出缺盆，循喉咙，复合阳明，此六合也。","cnt":0,"sort":6629189,"author":"庾岭劳人","prev":"6629188.html","next":"6629190.html","book_title":"黄帝内经","updateTimeFmt":"2024-03-28 17:25:37","category":"都市小说"}