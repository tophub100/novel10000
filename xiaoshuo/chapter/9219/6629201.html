{"id":0,"code":"6629201.html","title":"第109章 热病篇第二十三","latest_chapter_name":"正文 第167章 痈疽篇第八十一","xiao_shuo_code":"9219","content":"\u003cbr/\u003e\u003cbr/\u003e    偏枯，身偏不用而痛，言不变，志不乱，病在分腠之间。巨针取之，益其不足，损其有余，乃可复也。痱之为病也，身无痛者，四肢不收，智乱不甚，其言微知，可治；甚则不能言，不可治也。病先起于阳，后入于阴者，先取其阳，后取其阴，浮而取之。\u003cbr/\u003e\u003cbr/\u003e     热病三日，而气口静、人迎躁者，取之诸阳，五十九刺，以泻其热而出其汗，实其阴以补其不足者。身热甚，阴阳皆静者，勿刺也；其可刺者，急取之，不汗出则泄。所谓勿刺者，有死征也。\u003cbr/\u003e\u003cbr/\u003e     热病七日八日，脉口动喘而短者，急刺之，汗且自出。浅刺手大指间。\u003cbr/\u003e\u003cbr/\u003e     热病七日八日，脉微小，病者溲血，口中干，一日半而死，脉代者，一日死。热病已得汗出，而脉尚躁，喘且复热，勿刺肤，喘甚者死。\u003cbr/\u003e\u003cbr/\u003e     热病七日八日，脉不躁，躁不散数，后三日中有汗；三日不汗，四日死。未曾汗者，勿腠刺之。\u003cbr/\u003e\u003cbr/\u003e     热病先肤痛，窒鼻充面，取之皮，以第一针，五十九。苛轸鼻，索皮于肺，不得索之火，火者心也。\u003cbr/\u003e\u003cbr/\u003e     热病先身涩，倚而热，烦，干唇口嗌，取之皮，以第一针，五十九。肤胀口干，寒汗出，索脉于心，不得索之水，水者肾也。\u003cbr/\u003e\u003cbr/\u003e     热病嗌干多饮，善惊，卧不能起，取之肤肉，以第六针，五十九。目眦青，索肉于脾，不得索之木，木者肝也。\u003cbr/\u003e\u003cbr/\u003e     热病面青脑痛，手足躁，取之筋间，以第四针，于四逆，筋目浸，索筋于肝，不得索之金，金者肺也。\u003cbr/\u003e\u003cbr/\u003e     热病数惊，而狂，取之脉，以第四针，急泻有余者，癫疾毛发去，索血于心，不得索之水，水者肾也。\u003cbr/\u003e\u003cbr/\u003e     热病身重骨痛，耳聋而好瞑，取之骨，以第四针，五十九刺。骨病不食，啮齿耳青，索骨于肾，不得索之土，土者脾也。\u003cbr/\u003e\u003cbr/\u003e     热病不知所痛，耳聋不能自收，口干，阳热甚，阴颇有寒者，热在髓，死不可治。\u003cbr/\u003e\u003cbr/\u003e     热病头痛颞需页，目挈脉痛，善，厥热病也。取之以第三针，视有余不足，寒热痔。\u003cbr/\u003e\u003cbr/\u003e     热病体重，肠中热，取之以第四针，于其俞及下诸趾间，索气于胃胳，得气也。\u003cbr/\u003e\u003cbr/\u003e     热病、挟脐急痛，胸胁满，取之涌泉与阴陵泉，取以第四针，针嗌里。\u003cbr/\u003e\u003cbr/\u003e     热病而汗且出，及脉顺可汗者，取之鱼际、太渊、大都、太白，泻之则热去，补之则汗出，汗出大甚，取内踝上横脉以止之。\u003cbr/\u003e\u003cbr/\u003e     热病已得汗而脉尚躁盛，此阴脉之极也，死；其得汗而脉静者，生。热病者脉尚盛躁而不得汗者，此阳脉之极也，死；脉盛躁得汗静者，生。\u003cbr/\u003e\u003cbr/\u003e     热病不可刺者有九：一曰，汗不出，大颧发赤哕者死；二曰，泄而腹满甚者死；三曰，目不明，热不已者死；四曰，老人婴儿，热而腹满者死；五曰，汗不出，呕下血者死；六曰，舌本烂，热不已者死；七曰，咳而，汗不出，出不至足者死；八曰，髓热者死；九曰，热而痉者死。腰折，，齿噤齿介也。凡此九者，不可刺也。\u003cbr/\u003e\u003cbr/\u003e     所谓五十九刺者，两手外内侧各三，凡十二；五指间各一，凡八，足亦如是；头入发一寸傍三分各三，凡六；更入发三寸边五，凡十；耳前后口下者各一，项中一，凡六；巅上一，囟会一，发际一，廉泉一，风池二，天柱二。\u003cbr/\u003e\u003cbr/\u003e     气满胸中喘息，取足太阴大趾之端，去爪甲如薤叶，寒则留之，热则疾之，气下乃止。\u003cbr/\u003e\u003cbr/\u003e     心疝暴痛，取足太阴、厥阴、尽刺去其血络。\u003cbr/\u003e\u003cbr/\u003e     喉痹舌卷，口中干，烦心心痛，臂内廉痛，不可及头，取手小指次指爪甲下，去端如韭叶。\u003cbr/\u003e\u003cbr/\u003e     目中赤痛，从内眦始，取之阴。\u003cbr/\u003e\u003cbr/\u003e     风痉身反折，先取足太阳及中及血络出血。中有寒，取三里。\u003cbr/\u003e\u003cbr/\u003e     癃，取之阴及三毛上及血络出血。\u003cbr/\u003e\u003cbr/\u003e     男子如蛊，女子如，身体腰脊如解，不欲饮食，先取涌泉见血，视跗上盛者，尽见血也。","cnt":0,"sort":6629201,"author":"庾岭劳人","prev":"6629200.html","next":"6629202.html","book_title":"黄帝内经","updateTimeFmt":"2024-03-28 17:25:37","category":"都市小说"}