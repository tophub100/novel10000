{"id":0,"code":"6631586.html","title":"第22章","latest_chapter_name":"正文 第86章","xiao_shuo_code":"9239","content":"\u003cbr/\u003e\u003cbr/\u003e致虚极，守静笃。\u003cbr/\u003e\u003cbr/\u003e     万物并作，吾以观复。\u003cbr/\u003e\u003cbr/\u003e     夫物芸芸，各复归其根。归根曰静，静曰复命。复命曰常，知常曰明。不知常，妄作凶。\u003cbr/\u003e\u003cbr/\u003e     知常容，容乃公，公乃全，全乃天，天乃道，道乃久，没身不殆。","cnt":0,"sort":6631586,"author":"老聃","prev":"6631585.html","next":"6631587.html","book_title":"道德经","updateTimeFmt":"2024-03-28 17:25:42","category":"都市小说"}