{"id":0,"code":"6631594.html","title":"第30章","latest_chapter_name":"正文 第86章","xiao_shuo_code":"9239","content":"\u003cbr/\u003e\u003cbr/\u003e有物混成，先天地生。寂兮寥兮，独立而不改，周行而不殆，可以为天地母。吾不知其名，强字之曰“道”，强为之名曰“大”。大曰逝，逝曰远，远曰反。\u003cbr/\u003e\u003cbr/\u003e     故“道”大，天大，地大，人亦大。域中有四大，而人居其一焉。\u003cbr/\u003e\u003cbr/\u003e     人法地，地法天，天法“道”，“道”法自然。","cnt":0,"sort":6631594,"author":"老聃","prev":"6631593.html","next":"6631595.html","book_title":"道德经","updateTimeFmt":"2024-03-28 17:25:42","category":"都市小说"}