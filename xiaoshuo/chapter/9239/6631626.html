{"id":0,"code":"6631626.html","title":"第62章","latest_chapter_name":"正文 第86章","xiao_shuo_code":"9239","content":"\u003cbr/\u003e\u003cbr/\u003e以正治国，以奇用兵，以无事取天下。吾何以知其然哉？以此：\u003cbr/\u003e\u003cbr/\u003e     天下多忌讳，而民弥贫；人多利器，国家滋昏；人多伎巧，奇物滋起；法令滋彰，盗贼多有。\u003cbr/\u003e\u003cbr/\u003e     故圣人云：“我无为，而民自化；我为静，而民自正；我无事，而民自富；我无欲，而民自朴。”","cnt":0,"sort":6631626,"author":"老聃","prev":"6631625.html","next":"6631627.html","book_title":"道德经","updateTimeFmt":"2024-03-28 17:25:42","category":"都市小说"}