{"id":0,"code":"6619478.html","title":"第19章 附","latest_chapter_name":"正文 第19章 附","xiao_shuo_code":"9199","content":"\u003cbr/\u003e\u003cbr/\u003e    凡玛瑙非石非玉，中国产处颇多，种类以十余计。得者多为簪{度}、钩（音扣）结之类，或为棋子，最大者为屏风及棹面。上品者产宁夏外徼羌地砂碛中，然中国即广有，商贩者亦不远涉也。今京师货者多是大同、蔚州九空山、宣府四角山所产，有夹胎玛瑙、截子玛瑙、锦红玛瑙，是不一类。而神木、府谷出浆水玛瑙、锦缠玛瑙，随方货鬻，此其大端云。试法以砑木不热者为真。伪者虽易为，然真者值原不甚贵，故不乐售其技也。\u003cbr/\u003e\u003cbr/\u003e     凡中国产水晶，视玛瑙少杀，今南方用者多福建漳浦产（山名铜山，）北方用者多宣府黄尖山产，中土用者多河南信阳州（黑色者最美）与湖广兴国州（潘家山）产，黑色者产北不产南。其他山穴本有之而采识未到，与已经采识而官司厉禁封闭（如广信惧中官开采之类）者尚多也。凡水晶出深山穴内瀑流石罅之中，其水经晶流出，昼夜不断，流出洞门半里许，其面尚如油珠滚沸。凡水晶未离穴时如棉软，见风方坚硬。琢工得宜者，就山穴成粗坯，然后持归加功，省力十倍云。\u003cbr/\u003e\u003cbr/\u003e     凡琉璃石，与中国水精、占城火齐其类相同，同一精光明透之义。然不产中国，产于西域。其石五色皆具，中华人艳之，遂竭人巧以肖之。于是烧瓴\u0026lt;商瓦\u0026gt;转釉成黄绿色者曰琉璃瓦。煎化羊角为盛油与笼烛者为琉璃碗。合化硝、铅写珠铜线穿合者为琉璃灯。捏片为琉璃瓶袋。（硝用煎炼上结马牙者。）各色颜料汁任从点染。凡为灯、珠皆淮北齐地人，以其地产硝之故。\u003cbr/\u003e\u003cbr/\u003e     凡硝见火还空，其质本无，而黑铅为重质之物。两物假火为媒，硝欲引铅还空，铅欲留硝住世，和同一釜之中，透出光明形象。此乾坤造化隐现于容易地面。《天工》卷末，著而出之。","cnt":0,"sort":6619478,"author":"宋应星","prev":"6619477.html","next":"","book_title":"天工开物","updateTimeFmt":"2024-03-28 17:26:02","category":"都市小说"}