{"id":0,"code":"6631421.html","title":"第23章","latest_chapter_name":"正文 第34章","xiao_shuo_code":"9234","content":"\u003cbr/\u003e\u003cbr/\u003e    两仪主使三才攸，分步咒摄乎鬼神，存局通乎妙旨前，修删简灵文，裁整诸经要理原。夫甲加丙兮龙回首，丙加甲兮鸟跌穴，回首则喜悦易遂，跌穴则显灼易成，身残 毁兮；乙遇辛而龙逃走，财虚耗兮，辛遇乙而虎猖狂；癸见丁兮螣蛇跃蹻，丁见癸兮朱雀投江；生临丙戊，天遁用兵；开乙临己，地遁安坟；休丁遇太阴，人遁安 营；伏干格，庚临日干，飞干格；日干临庚，庚临直符，伏干格之名；直符临庚，飞宫格之说；大格，庚临六癸；刑格，庚临六己，按格所向既凶，百事营为不善。 时尅日干，乃五不遇而灾生。丙奇临时干，名为悖逆而祸起。三奇得使，衆善皆臻。六仪击刑，百凶俱集。太白入荧贼即来，火入金乡贼即去，地罗遮障不宜前，天 网四张无走路，直符宫同天乙位而取。如逢急难宜从直符方而行，二至顺逆妙理玄微，阳符左为前数，阴符右为前寻，阳遁从冬至前一十二气，直符后一为九天，后 二为九地，前三为六合，前二为太阴，阴遁从夏至前一十二气，直符前一为九天，前二为九地，前五为六合，前七为太阴，太阴潜形而隐遁，六合遁身而谋议，九天 之上扬威武，九地之下匿兵马，天地备兮难量，神机妙兮莫测，学者欲临事，有谋存心，斯赋无惑。\u003cbr/\u003e\u003cbr/\u003e     是书谓之选宅三白之法，出自都天撼龙经八十一论。太乙、紫微、九总、八卦者，天地之骨髓，星斗之枢机，八卦互变而及乎无穷，五行推移而应乎无尽。以九星为 之九总，以八门为之八卦，上可以补天地不全之化，下可以助君王不及之功，扶危助吉，发瑞生祥。同游一十二分之经图，又殊配二十八宿之格局。是此书者，正天 地之纪纲，明阴阳之经纬，幽探赜隐，显达通玄。\u003cbr/\u003e\u003cbr/\u003e     试看八卦门庭，配列九宫蹊向，推迁六甲，驱使六仪，天乙值符俾之运局，太乙值使使之指挥，奇以六仪，遇以八节，上下招摇，内外表应，三盘运局，八卦皆通。 值其吉则万事堪为，值其凶则一分莫举。其一曰“都天九卦”，其二曰“入地三元”，其三曰“行军三奇”，其四曰“选宅三白”，其五曰“遁形太白之书”，其六 曰“八山撼龙之诀”，其七曰“转山移水九字符经”，其八曰“建国安邦万年金镜”，其九曰“元宫”，获福救贫，生仙产圣，变祸福如反掌，使贫富似等闲，倘三 迭之遇奇门，若蛟龙之得云雨，见六合之逢格局，如狼虎之产羽翼，忌取休囚，防其刑击。如得奇星来到，必须吉位开门，位位皆宜，门门皆吉，只要合得其要，仍 须各论其时，干神不囚，支神不尅，神藏煞没，方知万事皆和。反吟、伏吟定是千殃数集，奇逢旺相，是为富贵之谋；门逢开休，方协英雄之应；遇青龙返首，为甲 乙之妙详；值白虎猖狂，见庚辛之凶祸；若值螣蛇妖蹻，知壬癸之峥嵘；倘逢朱雀投江，管丙丁之妖怪；飞鸟跌穴，便云百事皆祥；贵人登坛，管取九宫皆庆；通元 机而天地皆转，得妙用则触事咸亨。若为文武官僚修造，职位皆增，或与良民庶士迁茔，扶危作福，建州府而民安物泰，兴县镇而富足租平，立宫室而福集人依，作 庙宇而鬼安神妥。桥梁、船驿、井、竈、路途，或诸余行事，在选择周详，或有太岁将军，尽在拱手，任是九良七煞莫敢当头，不问诸家运气，不超不开，犯着空亡 禁杀，但求此局却要有奇，可保千年，皆招百福，最堪动土、破土、埋宗葬祖，务有奇星到坐，门户得开。有青龙山者，必求反首青龙；有白虎者，大忌其猖狂之白 虎；有元武者，远其妖矫螣蛇；有朱雀者，怕其投江朱雀。如斯迎避，用意配求，值飞鸟跌穴，则有异鸟遗鵰，彩禽坠羽，弃其亡鸟，鹤鹭返以鳝鱼，仙鹤来鸣，彩 鸾下集，四仲俱吉者吉；两头破坏者，凶；贵人登坛，必有旌旗相乘，雷电风云，印蛮文书，金章紫绶。得青龙返首之日时者，当有玉鳞伏藏，金鱼落穴，螣蛇蜃 化，马骤雷轰，火焰金银，旛花结彩，来应其时，在助其吉。各有尅应，合取山头，万无一失之虞，动有十全之吉，分其头绪，布其提纲，俱列千端，俢明万事。非 但谋猷之逢吉，乃天地之献祥，助国安邦，济民利物，得之者，宜什袭于玉匮金縢，真所谓至圣皇家之重宝也。\u003cbr/\u003e\u003cbr/\u003e     正超接闰歌\u003cbr/\u003e\u003cbr/\u003e     甲己居仲上元逢，孟住中位季下宗，五日一元周二遁，十时一甲用皆同，阴阳二遁原洪造，节气未来符先诀，迟时交节奇未来，超神接气通元奥，四仲未来节先来，值 符仍将本局裁，虽然新节已交气，奈何四仲来胚胎，四仲先来节后至，超用本来之节气，有时超越遇旬余，所以积余成闰位，二至之前有闰奇，此时积累迭成之，阳 极阴终无后饫，节因此立闰其余。\u003cbr/\u003e\u003cbr/\u003e     九遁歌\u003cbr/\u003e\u003cbr/\u003e     奇门九遁少人知，秘在仙经甚奥微，丙合生门居丁上，便为天遁月光辉。乙合开门临六己，地遁日精能蔽之。丁共休门合太阴，人遁星精藉照临。丙合生门合九天，神 灵所蔽有威权。丁合休门临九地，伏兵鬼遁能潜避。乙合休门临坎水，即是蛟龙得云雨。辛仪合生临艮出，猛虎神威净八蛮，虎狂位遇丁景制，叱咤生风上将坛。龙 逃亦藉丁和景，一跃雷门震羽轮。\u003cbr/\u003e\u003cbr/\u003e     天遁\u003cbr/\u003e\u003cbr/\u003e     凡丙奇临生门下合六丁，不犯奇墓刑者，得月精所蔽，内应其心，外主其身，其气上升于首，其质下注于心，名曰“元珠”，能听而修者，升天。若有事时呼玉女神 名，曰丁卯而岀之，其神护之，咒曰：“丁卯玉女，护我佑我，毋令有鬼伤我，视我者瞽，恶我者反受其殃”。咒毕行之，慎勿反顾。其方可以称王侯之权，利朝君 王、谢苍穹、礼求福，及利征战，使敌自伏，上书献策、求官进职、修身隐迹、剪恶除凶、市贾岀行，百事俱吉。婚姻、入宅，来往此方，大吉。\u003cbr/\u003e\u003cbr/\u003e     地遁\u003cbr/\u003e\u003cbr/\u003e     凡乙奇与开门合，下临六己，得日精所蔽，其气黄，内应其脾，外应其形，任呼应用，又名黄婆金公。能修之者，南宫列仙，有事时呼本旬玉女，依前法呪之，大护其 验。出紫庭，盖己为地户，得日精盖之，其方可以藏兵伏将、扎寨、安营、建府、造仓、筑垣墙、安坟、开圹、修道求仙、逃亡绝迹，出阵攻城，全师捷胜，百事大 吉。\u003cbr/\u003e\u003cbr/\u003e     人遁\u003cbr/\u003e\u003cbr/\u003e     凡丁奇与休门合，下临太阴之位，得星精所蔽，其气青黑，内应于肾，外主耳目，名曰“还阳丹”。修之者，驻世长年，有事出门，呼本旬玉女，如前法咒之，其方可 以择贤人、求猛将、说敌和仇，三年竝吉，又宜献策谋、结婚姻、添进人口、和合、交易利市十倍，若藏伏、献策、上书俱吉。\u003cbr/\u003e\u003cbr/\u003e     神遁\u003cbr/\u003e\u003cbr/\u003e     凡丙奇与生门，下临九天之位，得神灵所蔽，其方可以祭神明、用圣术、画地立筹、步罡、造坛场、刻鬼神、摄魔魅，自有威伏，更利攻虚、阴谋密计最玄妙，开路、塞河、修塑神像、裱褙神画，以候神候。\u003cbr/\u003e\u003cbr/\u003e     鬼遁\u003cbr/\u003e\u003cbr/\u003e     凡丁奇下临九地与休门合。得鬼神隐匿之蔽，其方可以探机、偷营、设伏攻虚、密伺动静、诡诈文书、荐孤、拔寡，以候鬼应。\u003cbr/\u003e\u003cbr/\u003e     风遁\u003cbr/\u003e\u003cbr/\u003e     凡丙奇与开门合，下临巽宫，不犯墓迫，得灵奇顺风爽帆之蔽。又辛仪与休门，下临六乙，其方可以默吸风云、喷噀旗旐，音遥普遍，或托异遁，令众军士沉吟听音。又丙奇与开门临坤宫，更宜祷祭风伯雨师、同敌垒、立旌旗，以候风应。\u003cbr/\u003e\u003cbr/\u003e     云遁\u003cbr/\u003e\u003cbr/\u003e     凡乙奇与开门合，下临坤宫，不犯墓迫，得云之蔽。又曰：“乙奇与开门合，下临六辛，其方可以默吸风云、喷噀甲冑、音摇普遍，或托射鵰为名，令士卒仰望，更宜求雨泽、利农稼、建营寨、造军器，以候云应”。\u003cbr/\u003e\u003cbr/\u003e     龙遁\u003cbr/\u003e\u003cbr/\u003e     凡乙奇与休门合，下临六癸，或坎宫得龙之蔽。其方可以祭龙神、祈雨泽、水战演敌、计量江面、把守河渡、教习水战、密运机谋、移舟转向、下船、开江、造置水柜、祭祷鬼神、填堤、塞河、修桥、穿井，以候龙应”。\u003cbr/\u003e\u003cbr/\u003e     《武备志》作休门与乙奇临六甲为龙遁。\u003cbr/\u003e\u003cbr/\u003e     虎遁\u003cbr/\u003e\u003cbr/\u003e     凡乙奇与生门临六辛，得虎之蔽。一云：“辛仪合生临艮，其方可以招安逆党、设伏邀击、计度要害、据险守御、建立山寨、措置关隘、防险修凿，以候虎应”。","cnt":0,"sort":6631421,"author":"(明)刘伯温","prev":"6631420.html","next":"6631422.html","book_title":"奇门遁甲秘笈大全","updateTimeFmt":"2024-03-28 17:25:41","category":"都市小说"}