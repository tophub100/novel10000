{"id":0,"code":"6629677.html","title":"第3章","latest_chapter_name":"正文 第25章","xiao_shuo_code":"9224","content":"\u003cbr/\u003e\u003cbr/\u003e    于时世尊。叹舍利弗。如是至三。告曰勿重。诸天世人悉怀慢恣。比丘比丘尼坠大艰难。世尊以偈告舍利弗。\u003cbr/\u003e\u003cbr/\u003e     且止且止　　用此为问　　斯慧微妙\u003cbr/\u003e\u003cbr/\u003e     众所不了　　假使吾说　　易得之谊\u003cbr/\u003e\u003cbr/\u003e     愚痴闇塞　　至怀慢恣\u003cbr/\u003e\u003cbr/\u003e     贤者舍利弗复白佛言。唯愿大圣以时哀说。无央数众。昔过世时曾受佛教。以故今者思闻圣音。闻者则信多所安隐。冀不疑慢。时舍利弗以偈颂曰。\u003cbr/\u003e\u003cbr/\u003e     我佛长子　　今故启劝　　愿两足尊\u003cbr/\u003e\u003cbr/\u003e     哀为解说　　今有众生　　无数亿千\u003cbr/\u003e\u003cbr/\u003e     悉当信乐　　圣尊所诏　　会致本德\u003cbr/\u003e\u003cbr/\u003e     决诸疑网　　往古长夜　　曾被训诲\u003cbr/\u003e\u003cbr/\u003e     是等叉手　　恭肃侧立　　必当钦乐\u003cbr/\u003e\u003cbr/\u003e     于斯法谊　　我之等类　　千二百人\u003cbr/\u003e\u003cbr/\u003e     及余众党　　求尊佛道　　假令见闻\u003cbr/\u003e\u003cbr/\u003e     安住言教　　寻当欢喜　　兴发大意\u003cbr/\u003e\u003cbr/\u003e     于时世尊见舍利弗三反劝助。而告之曰。尔今殷勤所启至三。安得不说。谛听谛听善思念之。吾当解说。世尊适发此言。比丘比丘尼清信士清信女五千人等。至怀甚慢。即从坐起稽首佛足舍众而退。所以者何。慢无巧便。未得想得未成谓成。收屏盖藏衣服卧具摩何而去。世尊默然亦不制止。又舍利弗。众会辟易有窃去者。离广大谊声味所拘。又舍利弗。斯甚慢者退亦佳矣。如来云何说此法乎。譬灵瑞华时时可见。佛叹斯法久久希有。尔等当信如来诚谛所说深经。谊甚微妙言辄无虚。若干音声现诸章句。各各殊别人所不念。本所未思如来悉知。所以者何。正觉所兴世嗟叹一事为大示现皆出一原。以用众生望想果应劝助此类出现于世。黎元望想希求佛慧出现于世。蒸庶望想如来宝决出现于世。以如来慧觉群生想出现于世。示寤民庶八正由路使除望想出现于世。以故当知。正觉所兴悉为一谊。以无极慧而造大业。犹一空慧。以无盖哀兴出于世。如佛所行。所化利谊亦复如是。而为说法。教诸菩萨现真谛慧。以佛圣明而分别之。转使增进唯大觉乘。无有二乘况三乘乎。十方世界诸佛世尊。去来现在亦复如是。以权方便若干种教。各各异音开化一切。而为说法皆兴大乘。佛正觉乘诸通慧乘。又舍利弗。斯众生等悉更供养诸过去佛。亦曾闻法。随其本行获示现谊。吾见群生本行不同。佛观其心所乐若干。善权方便造立报应。而讲法谊。皆为平等正觉大乘。至诸通慧道德一定。无有二也。十方世界等无差特。安得三乘。又舍利弗。设如来说众生瑕秽一劫不竟。今吾兴出于五浊世。一曰尘劳。二曰凶暴。三曰邪见。四曰寿命短。五曰劫秽浊。为此之党本德浅薄悭贪多垢故。以善权现三乘教。劝化声闻及缘觉者。若说佛乘终不听受不入不解。无谓如来法有声闻及缘觉道深远诸难。若比丘比丘尼。已得罗汉自已达足。而不肯受无上正真道教。定为诽谤于佛乘矣。虽有是意佛平等训。然后至于般泥洹时。诸甚慢者乃知之耳。所以者何。又诸比丘为罗汉者。无所志求诸漏已尽。闻斯经典而不信乐。若灭度时。如来面现诸声闻前大圣灭度不以斯行。令受持说方等颂经。寻于异佛至真等正觉决其狐疑。然后于彼乃当笃信。如来言诚正有一乘。无有二也。世尊颂曰。\u003cbr/\u003e\u003cbr/\u003e     比丘比丘尼　　心怀甚慢恣\u003cbr/\u003e\u003cbr/\u003e     诸清信士女　　五千人不信\u003cbr/\u003e\u003cbr/\u003e     不自见瑕秽　　奉诫有缺漏\u003cbr/\u003e\u003cbr/\u003e     多获倾危事　　而起愚騃意\u003cbr/\u003e\u003cbr/\u003e     反行求杂糅　　悉无巧方便\u003cbr/\u003e\u003cbr/\u003e     诸佛最胜禅　　缘此得闻法\u003cbr/\u003e\u003cbr/\u003e     供养清净慧　　众会俨然住\u003cbr/\u003e\u003cbr/\u003e     一切受恩教　　逮志立见要\u003cbr/\u003e\u003cbr/\u003e     舍利弗听此　　佛为人中上\u003cbr/\u003e\u003cbr/\u003e     谛觉了诸法　　为说若干教\u003cbr/\u003e\u003cbr/\u003e     善权方便　　亿百千垓　　随人心行\u003cbr/\u003e\u003cbr/\u003e     而为说法　　罪福之事　　若干不同\u003cbr/\u003e\u003cbr/\u003e     从其宿世　　各得报应　　此诸众生\u003cbr/\u003e\u003cbr/\u003e     心各各异　　所造众多　　缠绵结缚\u003cbr/\u003e\u003cbr/\u003e     因缘诸见　　亿百千垓　　一切品类\u003cbr/\u003e\u003cbr/\u003e     瑕秽如是　　如来大圣　　说此经典\u003cbr/\u003e\u003cbr/\u003e     所言至诚　　终无虚欺　　从始引喻\u003cbr/\u003e\u003cbr/\u003e     若干无数　　如有所说　　寻为分别\u003cbr/\u003e\u003cbr/\u003e     其有不乐　　正觉明者　　于无数佛\u003cbr/\u003e\u003cbr/\u003e     不造立行　　愚痴生死　　甚多苦患\u003cbr/\u003e\u003cbr/\u003e     故为斯等　　现说泥洹　　大圣所兴\u003cbr/\u003e\u003cbr/\u003e     行权方便　　因劝化之　　使入佛慧\u003cbr/\u003e\u003cbr/\u003e     如佛道教　　兴显于世　　吾始未曾\u003cbr/\u003e\u003cbr/\u003e     为若等现　　何故愚冥　　睹于导师\u003cbr/\u003e\u003cbr/\u003e     见自患厌　　乃为分别　　今乃得闻\u003cbr/\u003e\u003cbr/\u003e     演于平等　　以故得说　　佛所决了\u003cbr/\u003e\u003cbr/\u003e     于我法教　　诸新学者       佛以圣慧\u003cbr/\u003e\u003cbr/\u003e     行权方便　　所可分别　　为众生故\u003cbr/\u003e\u003cbr/\u003e     欲开化之　　故示此谊　　欲知佛道\u003cbr/\u003e\u003cbr/\u003e     常调清净　　仁乐圣典　　实为要妙\u003cbr/\u003e\u003cbr/\u003e     在诸佛所　　所作已办　　故为斯类\u003cbr/\u003e\u003cbr/\u003e     说方等经　　志性和顺　　行能具足\u003cbr/\u003e\u003cbr/\u003e     是等勇猛　　亲近圣教　　则为彼说\u003cbr/\u003e\u003cbr/\u003e     德最弘衍　　于当来世　　慈愍哀伤\u003cbr/\u003e\u003cbr/\u003e     一切闻之　　欣然咨嗟　　我等成佛\u003cbr/\u003e\u003cbr/\u003e     亦当如是　　缘是行故　　世世端正\u003cbr/\u003e\u003cbr/\u003e     而当玩习　　是方等经　　其有逮闻\u003cbr/\u003e\u003cbr/\u003e     无极圣教　　斯等乃为　　佛之弟子\u003cbr/\u003e\u003cbr/\u003e     假使得听　　佛一偈者　　皆成正觉\u003cbr/\u003e\u003cbr/\u003e     终无有疑　　佛道有一　　未曾有二\u003cbr/\u003e\u003cbr/\u003e     何况一世　　而当有三　　除人中上\u003cbr/\u003e\u003cbr/\u003e     行权方便　　以用乘故　　开化说法\u003cbr/\u003e\u003cbr/\u003e     欲得讲说　　佛之深慧　　善权方便\u003cbr/\u003e\u003cbr/\u003e     导师光明　　唯有一乘　　岂宁有二\u003cbr/\u003e\u003cbr/\u003e     下劣乘者　　当求殊特　　诸佛所觉\u003cbr/\u003e\u003cbr/\u003e     常皆如应　　至尊所在　　莫敢能当\u003cbr/\u003e\u003cbr/\u003e     其力一心　　若顺脱门　　皆立众生\u003cbr/\u003e\u003cbr/\u003e     于此道教　　诸佛最胜　　无有瑕疵\u003cbr/\u003e\u003cbr/\u003e     尊无等伦　　现平等觉　　如是示以\u003cbr/\u003e\u003cbr/\u003e     众生善法　　世尊因而　　劝立是乘\u003cbr/\u003e\u003cbr/\u003e     所在安和　　诱进稽首　　诸境界名\u003cbr/\u003e\u003cbr/\u003e     于此当行　　断除一切　　诸凶暴法\u003cbr/\u003e\u003cbr/\u003e     是故号佛　　则大勇猛　　今已造立\u003cbr/\u003e\u003cbr/\u003e     若干种相　　眷属围绕　　演出法光\u003cbr/\u003e\u003cbr/\u003e     无数众生　　亿百千垓　　为讲说法\u003cbr/\u003e\u003cbr/\u003e     自然之印　　告舍利弗　　我见如是\u003cbr/\u003e\u003cbr/\u003e     今当奈此　　群生类何　　三十二相\u003cbr/\u003e\u003cbr/\u003e     颜容殊妙　　犹得自在　　无所拘碍\u003cbr/\u003e\u003cbr/\u003e     而吾所观　　若所思念　　如往古时\u003cbr/\u003e\u003cbr/\u003e     有可志愿　　皆具足成　　深微妙事\u003cbr/\u003e\u003cbr/\u003e     分别讲说　　等至佛位　　语舍利弗\u003cbr/\u003e\u003cbr/\u003e     佛言至诚　　以何等事　　寤觉众生\u003cbr/\u003e\u003cbr/\u003e     假使为说　　不能解了　　不肯启受\u003cbr/\u003e\u003cbr/\u003e     善言至诚　　即时心念　　如是之谊\u003cbr/\u003e\u003cbr/\u003e     前往古世　　行不可议　　今日乃逮\u003cbr/\u003e\u003cbr/\u003e     得本所愿　　已断爱欲　　除大阴雨\u003cbr/\u003e\u003cbr/\u003e     众庶坐欲　　坠于恶趣　　安住秽厌\u003cbr/\u003e\u003cbr/\u003e     众诸秽垢　　黑冥之法　　数数增长\u003cbr/\u003e\u003cbr/\u003e     薄德之夫　　患苦所恼　　为诸邪见\u003cbr/\u003e\u003cbr/\u003e     之所羁系　　有此无异　　不有不无\u003cbr/\u003e\u003cbr/\u003e     具足依倚　　六十二见　　当住于斯\u003cbr/\u003e\u003cbr/\u003e     根著所有　　势力薄少　　而怀恐惧\u003cbr/\u003e\u003cbr/\u003e     未曾得闻　　佛之音声　　恒当堕落\u003cbr/\u003e\u003cbr/\u003e     不离三处　　亿百千生　　不能解法\u003cbr/\u003e\u003cbr/\u003e     佛了善权　　卓然难及　　为说勤苦\u003cbr/\u003e\u003cbr/\u003e     断其根原　　众生之类　　诸见所恼\u003cbr/\u003e\u003cbr/\u003e     佛故导示　　便至泥洹　　吾所以故\u003cbr/\u003e\u003cbr/\u003e     常解灭度　　令一切法　　皆至寂然\u003cbr/\u003e\u003cbr/\u003e     又复过去　　诸佛之子　　当来之世\u003cbr/\u003e\u003cbr/\u003e     得成最胜　　今我如是　　行权方便\u003cbr/\u003e\u003cbr/\u003e     各令休息　　说三乘教　　其乘有一\u003cbr/\u003e\u003cbr/\u003e     亦不非一　　大圣世尊　　故复说一\u003cbr/\u003e\u003cbr/\u003e     诸有蒸民　　兴发沉吟　　意虑愦乱\u003cbr/\u003e\u003cbr/\u003e     狐疑犹豫　　如来所说　　终无有异\u003cbr/\u003e\u003cbr/\u003e     慧乘有一　　未曾有二　　其有往古\u003cbr/\u003e\u003cbr/\u003e     世雄导师　　亿百千佛　　诸灭度者\u003cbr/\u003e\u003cbr/\u003e     或有过去　　无央数劫　　计其限量\u003cbr/\u003e\u003cbr/\u003e     不可称度　　谓此一切　　人中之上\u003cbr/\u003e\u003cbr/\u003e     讲说经法　　无数清净　　所可作为\u003cbr/\u003e\u003cbr/\u003e     报应譬喻　　行权方便　　亿百千垓\u003cbr/\u003e\u003cbr/\u003e     普为众生　　示现一乘　　是故说道\u003cbr/\u003e\u003cbr/\u003e     度未度者　　常为人说　　平等道慧\u003cbr/\u003e\u003cbr/\u003e     开化众庶　　亿百千垓　　又复见异\u003cbr/\u003e\u003cbr/\u003e     若干大圣　　为讲分别　　是大尊法\u003cbr/\u003e\u003cbr/\u003e     本性清净　　乃信解之　　若在天上\u003cbr/\u003e\u003cbr/\u003e     世间亦然　　其有闻经　　若听省者\u003cbr/\u003e\u003cbr/\u003e     彼诸众生　　所获安隐　　常行布施\u003cbr/\u003e\u003cbr/\u003e     其戒具足　　忍辱无乏　　斯行平等\u003cbr/\u003e\u003cbr/\u003e     精进一心　　修善勇猛　　于此经典\u003cbr/\u003e\u003cbr/\u003e     遵奉智慧　　或有建立　　若干种德\u003cbr/\u003e\u003cbr/\u003e     斯等皆当　　成得佛道　　其有灭度\u003cbr/\u003e\u003cbr/\u003e     诸所如来　　彼时所有　　一切众生\u003cbr/\u003e\u003cbr/\u003e     忍辱调意　　得至大安　　斯等皆当\u003cbr/\u003e\u003cbr/\u003e     成得佛道　　假使供养　　诸佛舍利\u003cbr/\u003e\u003cbr/\u003e     大圣最胜　　及灭度者　　兴立佛庙\u003cbr/\u003e\u003cbr/\u003e     众亿百千　　黄金白银　　水精琉璃","cnt":0,"sort":6629677,"author":"竺法护","prev":"6629676.html","next":"6629678.html","book_title":"正法华经","updateTimeFmt":"2024-03-28 17:25:38","category":"都市小说"}