{"id":0,"code":"6629676.html","title":"第2章","latest_chapter_name":"正文 第25章","xiao_shuo_code":"9224","content":"\u003cbr/\u003e\u003cbr/\u003e    于是溥首告慈氏。诸大士众会者族姓子女。吾心惟忖。今者如来。当敷大法演无极典。散大法雨击大法鼓。吹大法螺讲无量法。又自追忆。乃从过去诸佛世尊见斯像瑞。彼如来等所放光明亦复若兹。犹斯识察知讲大法。诸如来至真等正觉。欲令众生听无极典故现斯应。所以者何。世尊欲令群生洗除俗秽闻服佛法。现弘大变光明神化。又念往故无央数劫不可思议无能度量时。有如来。号日月灯明至真等正觉明行成为善逝世间解无上士道法御天人师为佛世尊。演说经典。初语亦善中语亦善竟语亦善。分别其谊微妙具足。究竟清净修梵行。为声闻乘讲陈圣谛。则令众庶度生老死忧恼众患入近无为。为诸菩萨大士之众。显扬部分分别六度无极无上正真。又族姓子。其日月灯明如来灭度之后。次复有佛。亦号日月灯明。灭度之后。次复有佛。亦号日月灯明。灭度之后。复次有佛。亦号日月灯明。如是等伦八十如来。皆同一号日月灯明。胄绍一姓。若斯之比二万如来。佛语莫能胜。彼二万如来最前兴者。号日月灯明。最后起者。故复名曰日月灯明如来至真等正觉。其佛说经。初语中语竟语皆善。分别其谊微妙具足净修梵行。为诸声闻讲说四谛十二因缘。生老病死愁戚诸患。皆令灭度究竟无为。为诸菩萨讲六度无极。使逮无上正真道至诸通慧。其日月灯明如来未出家时有八子。一名有志。二曰善意。三曰加劝。四曰宝志。五曰持意。六曰除慢。七曰响意。八曰法意。是八太子则如来子神足弘普。时一一子各各典主四域天下。其土丰殖治以正法无所侵枉。而见世尊弃国修道逮最正觉适闻得佛。寻皆离俗不顾重位。诣世尊所悉为沙门。皆志无上正真之道。尽为法师常修梵行。于无央数百千诸佛殖众德本。又曰。阿逸。时日月灯明。劝发菩萨护诸佛法。而为众会讲演大颂方等正经。时彼世尊于座寂然。以无量颂三昧正受即不复现。无身无意都不可得心无所立。世尊适三昧已。天雨意华大意华柔软音华大软音华。而散佛上及于大会四部之众。应时其地六反震动。国中人民各取天华复散佛上。四部弟子诸天世人愕然疑怪。其佛三昧未久威神德本面出一光。其光普照东方万八千佛土。靡不周遍。诸佛国土所可造作悉自然现。亦如今日诸佛土现。彼时世尊与二十亿诸菩萨俱。于众会中讲说经法。诸菩萨大士睹大光明普照世间。而其佛世有菩萨。名曰超光。侍者十八人。有一菩萨而独劳懈。名曰名闻。佛三昧正受。从三昧起为超光菩萨讲正法华方等之业。诸菩萨行皆说佛法。一处安坐具足六十劫说斯经典。众会亦然。身不倾动心无因缘。又彼世尊六十中劫。因为诸会说法。听者一无疲厌心不劳扰。日月灯明六十劫中。为诸菩萨讲演法华方等正经。便自说言。当般泥洹。告天世人诸梵魔众沙门梵志阿须伦鬼神诸比丘等。察于其时。如来夜半至无余界当般泥洹。授其菩萨首藏之决。告诸比丘。吾灭度后首藏开士。当逮无上正真道成最正觉。号离垢体如来至真等正觉。佛授决已。寻于夜半而取灭度。彼世尊子等类八人。皆归超光菩萨大士而顺教敕。咸志无上正真之道。见无央数亿载诸佛。供养奉侍悉逮正觉。最后兴者号曰法事。十八人中有一菩萨。于利无节殷勤求供。尊己贪秽多于三病。分别句谊中而忽忘。便得于闲不复懅务。时族姓子得名闻定。以斯德本从不可计亿百千佛。求愿得见悉奉众圣。溥首谓莫能胜。欲知尔时比丘法师号超光者。则吾是也。其名闻菩萨大士而懈怠者。则莫能胜是。是故当知。见此世尊所见瑞应放其光明。吾观察之。今日大圣当为我等讲正法华方等典籍。于是溥首菩萨。欲重现谊说此颂曰。\u003cbr/\u003e\u003cbr/\u003e     吾自忆念　　往古过去　　不可思议\u003cbr/\u003e\u003cbr/\u003e     无央数劫　　最胜造谊　　智慧无上\u003cbr/\u003e\u003cbr/\u003e     其号名曰　　日月灯明　　彼讲说法\u003cbr/\u003e\u003cbr/\u003e     圣达无极　　开化众生　　不可计忆\u003cbr/\u003e\u003cbr/\u003e     劝助发起　　无数菩萨　　不可思议\u003cbr/\u003e\u003cbr/\u003e     亿百千人　　于时如来　　尊者诸子\u003cbr/\u003e\u003cbr/\u003e     皆为幼童　　见佛导师　　则从所尊\u003cbr/\u003e\u003cbr/\u003e     悉作沙门　　弃捐爱欲　　一切所有\u003cbr/\u003e\u003cbr/\u003e     导利世者　　为讲说法　　所演经典\u003cbr/\u003e\u003cbr/\u003e     名无量颂　　而号最上　　厥谊如此\u003cbr/\u003e\u003cbr/\u003e     开化黎庶　　亿千之数　　大圣适说\u003cbr/\u003e\u003cbr/\u003e     斯经典已　　能仁至尊　　处于法床\u003cbr/\u003e\u003cbr/\u003e     加趺而坐　　寻有瑞应　　三昧正受\u003cbr/\u003e\u003cbr/\u003e     名无量颂　　于时即雨　　大意音华\u003cbr/\u003e\u003cbr/\u003e     又现电[火*僉]　　大雷音声　　诸天鬼神\u003cbr/\u003e\u003cbr/\u003e     住于虚空　　一心奉敬　　人中之尊\u003cbr/\u003e\u003cbr/\u003e     寻则感动　　诸佛国土　　从其眉间\u003cbr/\u003e\u003cbr/\u003e     显出妙[火*僉]　　放斯光明　　无量难限\u003cbr/\u003e\u003cbr/\u003e     不可计人　　怪未曾有　　其明遍照\u003cbr/\u003e\u003cbr/\u003e     东方佛土　　周万八千　　亿数世界\u003cbr/\u003e\u003cbr/\u003e     常以应时　　多所分别　　示于众生\u003cbr/\u003e\u003cbr/\u003e     终始根原　　或有佛土　　立诸宝盖\u003cbr/\u003e\u003cbr/\u003e     光如琉璃　　及若水精　　以导师光\u003cbr/\u003e\u003cbr/\u003e     威神之曜　　现若干种　　瑰异雅丽\u003cbr/\u003e\u003cbr/\u003e     诸天人民　　并鬼神龙　　揵沓和等\u003cbr/\u003e\u003cbr/\u003e     惊喜希有　　其有专精　　奉事安住\u003cbr/\u003e\u003cbr/\u003e     彼诸世界　　皆自然现　　又见诸佛\u003cbr/\u003e\u003cbr/\u003e     各各自由　　端正姝妙　　紫磨金色\u003cbr/\u003e\u003cbr/\u003e     如琉璃中　　而有众宝　　在于会中\u003cbr/\u003e\u003cbr/\u003e     为雨法教　　其诸声闻　　不可称计\u003cbr/\u003e\u003cbr/\u003e     嗟叹无量　　安住弟子　　一切导师\u003cbr/\u003e\u003cbr/\u003e     一一世界　　又光明曜　　皆悉巍巍\u003cbr/\u003e\u003cbr/\u003e     常行精进　　戒无所犯　　忍辱之力\u003cbr/\u003e\u003cbr/\u003e     犹明月珠　　世尊诸子　　现无央数\u003cbr/\u003e\u003cbr/\u003e     游于间居　　山林旷野　　一切禅定\u003cbr/\u003e\u003cbr/\u003e     不起因缘　　若有加害　　不兴嗔恨\u003cbr/\u003e\u003cbr/\u003e     诸菩萨众　　如恒沙数　　安住光明\u003cbr/\u003e\u003cbr/\u003e     感动若斯　　心念无常　　不为放逸\u003cbr/\u003e\u003cbr/\u003e     忍辱乐禅　　不舍一心　　有安住子\u003cbr/\u003e\u003cbr/\u003e     普悉来现　　自伏其志　　慕尊佛道\u003cbr/\u003e\u003cbr/\u003e     立审谛住　　其心寂然　　各以缘便\u003cbr/\u003e\u003cbr/\u003e     多所开化　　无数佛界　　广说经法\u003cbr/\u003e\u003cbr/\u003e     世尊所为　　感应如此　　又睹大圣\u003cbr/\u003e\u003cbr/\u003e     犹如船师　　所出光明　　蔽日月晖\u003cbr/\u003e\u003cbr/\u003e     一切众生　　所立欢喜　　各各问言\u003cbr/\u003e\u003cbr/\u003e     此何感变　　天人所奉　　从三昧起\u003cbr/\u003e\u003cbr/\u003e     未久之顷　　导师便坐　　其菩萨者\u003cbr/\u003e\u003cbr/\u003e     名曰超光　　而作法师　　佛为解说\u003cbr/\u003e\u003cbr/\u003e     世间之眼　　蠲除众趣　　唯安悦我\u003cbr/\u003e\u003cbr/\u003e     示诸种大　　为我分别　　于斯经法\u003cbr/\u003e\u003cbr/\u003e     吾愍众生　　以是教化　　建立劝助\u003cbr/\u003e\u003cbr/\u003e     诸菩萨众　　闻佛教诏　　欣然嗟叹\u003cbr/\u003e\u003cbr/\u003e     于时世尊　　说大经法　　所演具足\u003cbr/\u003e\u003cbr/\u003e     六十中劫　　于一床上　　结加趺坐\u003cbr/\u003e\u003cbr/\u003e     导师化世　　说殊特教　　彼诸佛等\u003cbr/\u003e\u003cbr/\u003e     皆已灭度　　其法师者　　超光仁人\u003cbr/\u003e\u003cbr/\u003e     最胜所演　　讲说经典　　无央数人\u003cbr/\u003e\u003cbr/\u003e     皆悉欢喜　　惟愿大圣　　分别解之\u003cbr/\u003e\u003cbr/\u003e     在诸天上　　及与世间　　讲说经典\u003cbr/\u003e\u003cbr/\u003e     自然之谊　　显示众庶　　此正法华\u003cbr/\u003e\u003cbr/\u003e     告诸比丘　　吾已时到　　当于夜半\u003cbr/\u003e\u003cbr/\u003e     而取灭度　　修无放逸　　坚固其心\u003cbr/\u003e\u003cbr/\u003e     吾已解说　　诸经法教　　大圣神通\u003cbr/\u003e\u003cbr/\u003e     难得值遇　　于无央数　　亿那术劫\u003cbr/\u003e\u003cbr/\u003e     常当供养　　无量佛子　　忧恼诸患\u003cbr/\u003e\u003cbr/\u003e     甚亦苦剧　　时闻世尊　　所现章句\u003cbr/\u003e\u003cbr/\u003e     观于无为　　采习言教　　值睹人尊\u003cbr/\u003e\u003cbr/\u003e     所见安慰　　会无数人　　不可思忆\u003cbr/\u003e\u003cbr/\u003e     比丘莫惧　　吾当泥曰　　我去然后\u003cbr/\u003e\u003cbr/\u003e     已不复现　　第二菩萨　　号曰首藏\u003cbr/\u003e\u003cbr/\u003e     无有诸漏　　无所不入　　当究竟逮\u003cbr/\u003e\u003cbr/\u003e     尊上佛道　　所号名曰　　离垢之体\u003cbr/\u003e\u003cbr/\u003e     即寻于此　　夜半之时　　便取灭度\u003cbr/\u003e\u003cbr/\u003e     尽执光耀　　其佛舍利　　而广分布\u003cbr/\u003e\u003cbr/\u003e     即起塔庙　　无量亿载　　诸比丘等\u003cbr/\u003e\u003cbr/\u003e     及比丘尼　　志悉慕求　　上尊佛道\u003cbr/\u003e\u003cbr/\u003e     不可称限　　如江河沙　　常修精进\u003cbr/\u003e\u003cbr/\u003e     尊安住教　　尔时比丘　　为法师者\u003cbr/\u003e\u003cbr/\u003e     超光大人　　执持经典　　一坐之顷\u003cbr/\u003e\u003cbr/\u003e     演说尊法　　则具足满　　八十中劫\u003cbr/\u003e\u003cbr/\u003e     彼时侍从　　有十八人　　教化度之\u003cbr/\u003e\u003cbr/\u003e     皆蒙安隐　　此等值见　　无数亿佛\u003cbr/\u003e\u003cbr/\u003e     至心供养　　诸大圣尊　　常尊奉教\u003cbr/\u003e\u003cbr/\u003e     柔顺之法　　于诸世界　　皆各成佛\u003cbr/\u003e\u003cbr/\u003e     尊得自在　　受持无量　　各各授决\u003cbr/\u003e\u003cbr/\u003e     使逮正觉　　于时诸佛　　皆悉究竟\u003cbr/\u003e\u003cbr/\u003e     定光世尊　　最后得佛　　大仙日月\u003cbr/\u003e\u003cbr/\u003e     开化圣众　　导师所化　　巨亿百千\u003cbr/\u003e\u003cbr/\u003e     安住所兴　　诸大威化　　法师超光\u003cbr/\u003e\u003cbr/\u003e     则吾身是　　尔时侍从　　志懈怠者\u003cbr/\u003e\u003cbr/\u003e     求索利养　　亲属交友　　志所愿求\u003cbr/\u003e\u003cbr/\u003e     但慕名闻　　周旋行来　　诣诸族姓\u003cbr/\u003e\u003cbr/\u003e     舍置所学　　不讽诵读　　彼时不肯\u003cbr/\u003e\u003cbr/\u003e     分别而说　　以故其人　　唐载此名\u003cbr/\u003e\u003cbr/\u003e     于佛法教　　欲使称誉　　其人由此\u003cbr/\u003e\u003cbr/\u003e     所造德本　　在住世尊　　而有瑕疵\u003cbr/\u003e\u003cbr/\u003e     值见诸佛　　亿千之数　　积累功德\u003cbr/\u003e\u003cbr/\u003e     广普大圣　　专修正行　　得最顺忍\u003cbr/\u003e\u003cbr/\u003e     又睹世尊　　于斯能行　　然于将来\u003cbr/\u003e\u003cbr/\u003e     最后世时　　当得无上　　尊佛正道\u003cbr/\u003e\u003cbr/\u003e     成至世尊　　号曰慈氏　　教化众生\u003cbr/\u003e\u003cbr/\u003e     无数亿千　　逮得勇猛　　所在自由\u003cbr/\u003e\u003cbr/\u003e     安住灭度　　仁顺其教　　于彼世时\u003cbr/\u003e\u003cbr/\u003e     比像如是　　我身尔时　　则为法师\u003cbr/\u003e\u003cbr/\u003e     是以之故　　行哀如此　　过世睹见\u003cbr/\u003e\u003cbr/\u003e     如是之类　　安住之仁　　变动若兹\u003cbr/\u003e\u003cbr/\u003e     本第一察　　如斯瑞应　　彼时世尊\u003cbr/\u003e\u003cbr/\u003e     无量明目　　诸释中王　　现第一谊\u003cbr/\u003e\u003cbr/\u003e     今者欲说　　正法华典　　吾过世时\u003cbr/\u003e\u003cbr/\u003e     所闻道业　　今日变化　　而得具足\u003cbr/\u003e\u003cbr/\u003e     诸导师尊　　行权方便　　大释师子\u003cbr/\u003e\u003cbr/\u003e     建立兴发　　讲说经法　　自然之教\u003cbr/\u003e\u003cbr/\u003e     诸怀道意　　悉叉手归　　导利世者\u003cbr/\u003e\u003cbr/\u003e     今者分别　　当雨法雨　　柔软法教\u003cbr/\u003e\u003cbr/\u003e     普润饱满　　履道意者　　其有诸天\u003cbr/\u003e\u003cbr/\u003e     入于无为　　志怀狐疑　　而有犹豫\u003cbr/\u003e\u003cbr/\u003e     若有菩萨　　求斯道意　　今当蠲除\u003cbr/\u003e\u003cbr/\u003e     吾我之想\u003cbr/\u003e\u003cbr/\u003e     于是世尊从三昧觉。告贤者舍利弗。佛道甚深。如来至真等正觉。所入之慧难晓难了不可及知。虽声闻缘觉。从本亿载所事归命。无央数劫造立德本。奉遵佛法殷勤劳苦精进修行。尚不能了道品之化。又舍利弗。如来观察人所缘起。善权方便随谊顺导。猗靡现慧各为分别。而散法谊用度群生。以大智慧力无所畏。一心脱门三昧正受。不可限量。所说经典不可及逮。而如来尊较略说耳。大圣所说得未曾有巍巍难量。如来皆了诸法所由。从何所来诸法自然。分别法貌众相根本知法自然。于时世尊欲重解谊。更说颂曰。\u003cbr/\u003e\u003cbr/\u003e     世雄不可量　　诸天世间人\u003cbr/\u003e\u003cbr/\u003e     一切众生类　　焉能知导师\u003cbr/\u003e\u003cbr/\u003e     离垢解脱门　　寂然无所畏\u003cbr/\u003e\u003cbr/\u003e     如诸佛法貌　　莫有逮及者\u003cbr/\u003e\u003cbr/\u003e     本从亿诸佛　　依因而造行\u003cbr/\u003e\u003cbr/\u003e     入于深妙谊　　所现不可及\u003cbr/\u003e\u003cbr/\u003e     于无央数劫　　而学佛道业\u003cbr/\u003e\u003cbr/\u003e     果应至道场　　犹如行慈慜\u003cbr/\u003e\u003cbr/\u003e     使我获斯慧　　如十方诸佛\u003cbr/\u003e\u003cbr/\u003e     诸相普具足　　众好亦如是\u003cbr/\u003e\u003cbr/\u003e     其身不可见　　亦无有言说\u003cbr/\u003e\u003cbr/\u003e     察诸群黎类　　世间无与等\u003cbr/\u003e\u003cbr/\u003e     若说经法时　　有能分别解\u003cbr/\u003e\u003cbr/\u003e     其惟有菩萨　　常履怀信乐\u003cbr/\u003e\u003cbr/\u003e     假使诸佛　　弟子之众　　所作已办\u003cbr/\u003e\u003cbr/\u003e     如安住教　　尽除疾病　　执御其心\u003cbr/\u003e\u003cbr/\u003e     不能达彼　　若干种慧　　设令于斯\u003cbr/\u003e\u003cbr/\u003e     佛之境界　　皆以七宝　　充满其中\u003cbr/\u003e\u003cbr/\u003e     以献安住　　神明至尊　　欲解此慧\u003cbr/\u003e\u003cbr/\u003e     终无能了　　正使十方　　诸佛刹土\u003cbr/\u003e\u003cbr/\u003e     诸明哲者　　悉满其中　　及吾现在\u003cbr/\u003e\u003cbr/\u003e     诸声闻众　　一切具足　　亦复如是\u003cbr/\u003e\u003cbr/\u003e     一时普会　　共思惟之　　计安住慧\u003cbr/\u003e\u003cbr/\u003e     无能及知　　佛之智慧　　无量若斯\u003cbr/\u003e\u003cbr/\u003e     欲知其限　　莫能逮者　　诸缘一觉\u003cbr/\u003e\u003cbr/\u003e     无有众漏　　诸根通达　　总摄其心\u003cbr/\u003e\u003cbr/\u003e     假使十方　　悉满中人　　譬如甘蔗\u003cbr/\u003e\u003cbr/\u003e     若竹芦苇　　悉俱合会　　而共思惟\u003cbr/\u003e\u003cbr/\u003e     欲察知佛　　所说解法　　于亿那术\u003cbr/\u003e\u003cbr/\u003e     劫载计念　　未曾能知　　及法利谊\u003cbr/\u003e\u003cbr/\u003e     新学发意　　诸菩萨等　　假使供养\u003cbr/\u003e\u003cbr/\u003e     无数亿佛　　讲说经法　　分别其谊\u003cbr/\u003e\u003cbr/\u003e     复令是等　　周满十方　　其数譬如\u003cbr/\u003e\u003cbr/\u003e     稻麻丛林　　在诸世界　　滋茂不损\u003cbr/\u003e\u003cbr/\u003e     悉俱合会　　而共思惟　　世尊所明\u003cbr/\u003e\u003cbr/\u003e     睹诸法本　　不可思议　　无数亿劫\u003cbr/\u003e\u003cbr/\u003e     如江河沙　　不可限量　　心无变异\u003cbr/\u003e\u003cbr/\u003e     超越智慧　　欲得知者　　非其境界\u003cbr/\u003e\u003cbr/\u003e     无数菩萨　　皆不退转　　无崖底劫\u003cbr/\u003e\u003cbr/\u003e     如恒边沙　　一心专精　　悉共思惟\u003cbr/\u003e\u003cbr/\u003e     此之等类　　亦不堪任　　诸佛圣明\u003cbr/\u003e\u003cbr/\u003e     不可及逮　　一切漏尽　　非心所念\u003cbr/\u003e\u003cbr/\u003e     独佛世尊　　能解了知　　分别十方\u003cbr/\u003e\u003cbr/\u003e     诸佛世界　　告舍利弗　　安住所说\u003cbr/\u003e\u003cbr/\u003e     唯佛具足　　解达知彼　　最胜导利\u003cbr/\u003e\u003cbr/\u003e     悉畅了识　　说无上谊　　以来久远\u003cbr/\u003e\u003cbr/\u003e     佛今日告　　诸声闻众　　缘觉之乘\u003cbr/\u003e\u003cbr/\u003e     如所立处　　舍置已逝　　入泥曰者\u003cbr/\u003e\u003cbr/\u003e     所可开化　　各各得度　　佛有尊法\u003cbr/\u003e\u003cbr/\u003e     善权方便　　犹以讲说　　法化世间\u003cbr/\u003e\u003cbr/\u003e     常如独步　　多所度脱　　以斯示现\u003cbr/\u003e\u003cbr/\u003e     真谛经法\u003cbr/\u003e\u003cbr/\u003e     尔时大众会中。一切声闻阿罗汉等。诸漏已尽知本际党。千二百众及弟子。学比丘比丘尼清信士清信女诸声闻乘。各各兴心念。世尊何故。殷勤咨嗟善权方便。宣畅如来深妙经业。致最正觉慧不可及。声闻缘觉莫能知者。如今世尊乃演斯教。于是佛法无逮泥洹。虽说此经。吾等不解谊之所趣。贤者舍利弗。见四部众心怀犹豫。欲为发问决其疑网。冀并被蒙。前白佛言。唯然世尊。今日如来何故独宣善权方便。以深妙法逮最正觉。道德巍巍不可称限。时舍利弗以偈颂曰。\u003cbr/\u003e\u003cbr/\u003e     乐慧圣大尊　　久宣如是教\u003cbr/\u003e\u003cbr/\u003e     力脱门禅定　　所奉无央数\u003cbr/\u003e\u003cbr/\u003e     赞扬佛道场　　无敢发问者\u003cbr/\u003e\u003cbr/\u003e     独咨嗟真法　　无能启微妙\u003cbr/\u003e\u003cbr/\u003e     显现大圣法　　自叹誉其行\u003cbr/\u003e\u003cbr/\u003e     智慧不可限　　欲分别深法\u003cbr/\u003e\u003cbr/\u003e     今鄙等怀疑　　说道诸漏尽\u003cbr/\u003e\u003cbr/\u003e     其求无为者　　皆闻佛所赞\u003cbr/\u003e\u003cbr/\u003e     其求缘觉者　　比丘比丘尼\u003cbr/\u003e\u003cbr/\u003e     诸天龙鬼神　　揵沓摩休勒\u003cbr/\u003e\u003cbr/\u003e     及余诸等类　　心各怀犹豫\u003cbr/\u003e\u003cbr/\u003e     请问两足尊　　大德愿解说\u003cbr/\u003e\u003cbr/\u003e     一切诸声闻　　安住所教化\u003cbr/\u003e\u003cbr/\u003e     大圣见叹誉　　我独度无极\u003cbr/\u003e\u003cbr/\u003e     鄙意在沉吟　　不能自决了\u003cbr/\u003e\u003cbr/\u003e     究竟至泥洹　　今复闻此说\u003cbr/\u003e\u003cbr/\u003e     唯愿演分别　　雷震音现说\u003cbr/\u003e\u003cbr/\u003e     如今所发教　　犹若师子吼\u003cbr/\u003e\u003cbr/\u003e     最胜诸子等　　归命皆叉手\u003cbr/\u003e\u003cbr/\u003e     欲闻正是时　　愿为分别说\u003cbr/\u003e\u003cbr/\u003e     诸天龙众　　鬼神真陀　　无数百千\u003cbr/\u003e\u003cbr/\u003e     如江河沙　　而悉佥曰　　供养世尊\u003cbr/\u003e\u003cbr/\u003e     咸欲发问　　于尊佛道　　国主帝王\u003cbr/\u003e\u003cbr/\u003e     转轮圣王　　悉共同心　　亿百千垓\u003cbr/\u003e\u003cbr/\u003e     一切恭敬　　叉手而立　　德何因盛\u003cbr/\u003e\u003cbr/\u003e     众行具足\u003cbr/\u003e\u003cbr/\u003e     尔时世尊。告舍利弗。且止且止用问此谊。所以者何。诸天世人闻斯说者。悉当恐怖。时舍利弗。复重启曰。唯愿大圣。如是谊者加哀说之。所以者何。于此众会有无央数亿百千载蚑行喘息蜎蜚蠕动群生之类。曾见过佛知殖众德。闻佛所说。悉当信乐受持奉行。时舍利弗以偈颂曰。\u003cbr/\u003e\u003cbr/\u003e     愿人中王　　哀恣意说　　此出家者\u003cbr/\u003e\u003cbr/\u003e     众庶亿千　　恭肃安住　　钦信慧谊\u003cbr/\u003e\u003cbr/\u003e     斯之等类　　必皆欣乐","cnt":0,"sort":6629676,"author":"竺法护","prev":"6629675.html","next":"6629677.html","book_title":"正法华经","updateTimeFmt":"2024-03-28 17:25:38","category":"都市小说"}