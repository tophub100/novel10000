{"id":0,"code":"6629694.html","title":"第20章","latest_chapter_name":"正文 第25章","xiao_shuo_code":"9224","content":"\u003cbr/\u003e\u003cbr/\u003e    西晋月氏国三藏竺法护译\u003cbr/\u003e\u003cbr/\u003e     御福事品\u003cbr/\u003e\u003cbr/\u003e     尔时世尊告弥勒大士。阿逸。欲知今佛说此如来寿限经典之时。六十八亿那术百千江河沙等诸菩萨。逮不起法忍。二千江河沙菩萨大士。皆得总持。如一佛世界尘数菩萨大士。逮得无碍辩才总持。复有如千佛世界尘数亿百千垓菩萨。得不退转总持。复有如千佛世界尘数菩萨大士。闻是经典。转不退转法轮。复有如中千佛世界尘数菩萨。逮得无垢大圣分别而转法轮。复有如佛小千世界尘数菩萨。闻斯经典。逮得八生住。当成无上正真道。复有如四天下尘数菩萨大士。闻斯法已。得一生补处。当成正觉。复有如八佛世界尘数黎庶。闻是经典。悉发无上正真之道。佛这说斯诸菩萨大士。寻则建立。应时虚空雨诸天华。意华及大意华。纷纷如雪。以散无数百千世界亿百千垓诸佛世尊。故来垂恩坐师子床七宝树下。及能仁大圣上。其无央数不可称限。诸灭度佛并多宝佛身。地即大动。及雨一切诸菩萨上。又雨四种栴檀杂香蜜香一切诸香。从虚空堕。虚空之中发大雷音。深柔软音自然妙响。千万璎珞若干琦珍。明月珠宝如意之珠。诸珠璎珞。皆于空中垂下如幡。无数香炉在于空中自然香出。复有无数百千宝盖自然来至。一一宝盖各各普覆一一佛上。上至梵天。诸菩萨众在于空中。执盖而侍亿百千垓诸如来左右。于是弥勒而赞颂曰。\u003cbr/\u003e\u003cbr/\u003e     安住令闻　　未曾有法　　本来未尝\u003cbr/\u003e\u003cbr/\u003e     见此明光　　广大极远　　不可限量\u003cbr/\u003e\u003cbr/\u003e     如向所睹　　无能思议　　今日我已\u003cbr/\u003e\u003cbr/\u003e     所闻经典　　面观安住　　现分别说\u003cbr/\u003e\u003cbr/\u003e     建立众生　　亿百千数　　大圣导师\u003cbr/\u003e\u003cbr/\u003e     于世殊特　　不退转轮　　住于佛道\u003cbr/\u003e\u003cbr/\u003e     或有得立　　执揽微密　　或有得处\u003cbr/\u003e\u003cbr/\u003e     无限之谊　　亿百千数　　总持之要\u003cbr/\u003e\u003cbr/\u003e     欲有限量　　及思惟者　　有所建立\u003cbr/\u003e\u003cbr/\u003e     并越度生　　或有二住　　及八住者\u003cbr/\u003e\u003cbr/\u003e     当得佛道　　所度无量　　或有学者\u003cbr/\u003e\u003cbr/\u003e     超越千四　　或有至三　　或于二住\u003cbr/\u003e\u003cbr/\u003e     缘从导师　　闻是经典　　当得佛道\u003cbr/\u003e\u003cbr/\u003e     显第一谊　　或有建立　　一生补处\u003cbr/\u003e\u003cbr/\u003e     成诸通慧　　游于诸有　　听省于斯\u003cbr/\u003e\u003cbr/\u003e     大圣所说　　有成果证　　无有诸漏\u003cbr/\u003e\u003cbr/\u003e     犹如八佛　　国土诸尘　　其欲数者\u003cbr/\u003e\u003cbr/\u003e     限量如此　　若有黎庶　　亿数听经\u003cbr/\u003e\u003cbr/\u003e     闻是皆发　　殊胜道意　　无极大仙\u003cbr/\u003e\u003cbr/\u003e     造德若斯　　分别演说　　立真谛地\u003cbr/\u003e\u003cbr/\u003e     无量诸身　　不得称限　　譬如虚空\u003cbr/\u003e\u003cbr/\u003e     无有边际　　诸天所雨　　无数亿华\u003cbr/\u003e\u003cbr/\u003e     不可计量　　天子亿千　　帝释梵天\u003cbr/\u003e\u003cbr/\u003e     如江河沙　　其来至此　　无数亿千\u003cbr/\u003e\u003cbr/\u003e     杂香妙香　　供养安住　　蜜香上香\u003cbr/\u003e\u003cbr/\u003e     而已散佛　　专己作行　　犹如飞鸟\u003cbr/\u003e\u003cbr/\u003e     普来供散　　安住如来　　上虚空中\u003cbr/\u003e\u003cbr/\u003e     自然雷震　　柔软音声　　畅深妙法\u003cbr/\u003e\u003cbr/\u003e     亿百千天　　俱共歌颂　　明月珠宝\u003cbr/\u003e\u003cbr/\u003e     自然下降　　自然诸香　　而为芬薰\u003cbr/\u003e\u003cbr/\u003e     七宝宝瓶　　亿百千垓　　罗列虚空\u003cbr/\u003e\u003cbr/\u003e     如雁飞行　　供养大圣　　威神之尊\u003cbr/\u003e\u003cbr/\u003e     诸盖亿垓　　不可限量　　广大周匝\u003cbr/\u003e\u003cbr/\u003e     七宝严饰　　聪明智慧　　诸菩萨执\u003cbr/\u003e\u003cbr/\u003e     身形高长　　上至梵天　　微妙姝好\u003cbr/\u003e\u003cbr/\u003e     威光巍巍　　幢幡绮丽　　供养上佛\u003cbr/\u003e\u003cbr/\u003e     咨嗟众圣　　亿千赞诵　　心怀踊跃\u003cbr/\u003e\u003cbr/\u003e     敬安住名　　所在向方　　尊未曾有\u003cbr/\u003e\u003cbr/\u003e     见若干种　　诸异导师　　而普示现\u003cbr/\u003e\u003cbr/\u003e     寿命之限　　今此众生　　悉欢喜悦\u003cbr/\u003e\u003cbr/\u003e     其谊广普　　至于十方　　导师音声\u003cbr/\u003e\u003cbr/\u003e     靡不达至　　饱满众生　　亿百千数\u003cbr/\u003e\u003cbr/\u003e     晓了道意　　具足庄严\u003cbr/\u003e\u003cbr/\u003e     尔时世尊告弥勒曰。其闻如来所现寿命所说经法。发意顷生快心笃信者。所得功德不可称量。譬如族姓子族姓女。欲得无上正真道。奉行布施持戒忍辱精进一心五度无极。八亿百千劫。不如族姓子族姓女。闻斯如来寿命之限。发意之顷欢喜信乐。而不狐疑若干种行归一道者。欲知功德。胜于八亿百千劫行五度无极。百倍千倍万倍亿亿倍巨亿万倍。福不可譬。无以为喻。佛言。阿逸。族姓子族姓女闻斯经法。一发意顷欢喜信者。则为坚住无上正真道成最正觉。佛时颂曰。\u003cbr/\u003e\u003cbr/\u003e     若一切遵修　　行五度无极\u003cbr/\u003e\u003cbr/\u003e     志慕求斯慧　　意存佛上道\u003cbr/\u003e\u003cbr/\u003e     设于亿千劫　　具足八前劫\u003cbr/\u003e\u003cbr/\u003e     而布施诸佛　　数数及声闻\u003cbr/\u003e\u003cbr/\u003e     供养诸缘觉　　菩萨亿千垓\u003cbr/\u003e\u003cbr/\u003e     奉进诸饮食　　衣服床卧具\u003cbr/\u003e\u003cbr/\u003e     榻席及屋室　　皆以栴檀香\u003cbr/\u003e\u003cbr/\u003e     园观平等足　　为施经行处\u003cbr/\u003e\u003cbr/\u003e     如是布施已　　若干种无数\u003cbr/\u003e\u003cbr/\u003e     于亿百劫中　　用求尊佛道\u003cbr/\u003e\u003cbr/\u003e     又复护禁戒　　信喜稽首佛\u003cbr/\u003e\u003cbr/\u003e     明立无所犯　　犹得佛慧故\u003cbr/\u003e\u003cbr/\u003e     复次顺忍辱　　住于调定地\u003cbr/\u003e\u003cbr/\u003e     志尊无所限　　忍无数骂詈\u003cbr/\u003e\u003cbr/\u003e     设睹卒暴者　　住慢而自大\u003cbr/\u003e\u003cbr/\u003e     志能忍彼等　　以求佛道故\u003cbr/\u003e\u003cbr/\u003e     常殷勤精进　　宽弘心坚固\u003cbr/\u003e\u003cbr/\u003e     意念余思想　　游至亿佛土\u003cbr/\u003e\u003cbr/\u003e     若处于闲居　　欲弃于睡眠\u003cbr/\u003e\u003cbr/\u003e     其人亿劫行　　常习于经行\u003cbr/\u003e\u003cbr/\u003e     欲比无等伦　　亿千劫禅定\u003cbr/\u003e\u003cbr/\u003e     加复八千亿　　而行专一心\u003cbr/\u003e\u003cbr/\u003e     志愿上佛道　　欲得诸通慧\u003cbr/\u003e\u003cbr/\u003e     具足定无极　　一切禅寂然\u003cbr/\u003e\u003cbr/\u003e     诸所造福德　　合会而聚集\u003cbr/\u003e\u003cbr/\u003e     亿百千劫中　　如前所咨嗟\u003cbr/\u003e\u003cbr/\u003e     若男子女人　　其闻佛寿限\u003cbr/\u003e\u003cbr/\u003e     一时欢喜信　　此德为最上\u003cbr/\u003e\u003cbr/\u003e     当弃捐犹豫　　诸著思想事\u003cbr/\u003e\u003cbr/\u003e     信乐大法谊　　其福为若斯\u003cbr/\u003e\u003cbr/\u003e     若菩萨求道　　尊奉亿劫载\u003cbr/\u003e\u003cbr/\u003e     是闻不为闻　　听佛寿无量\u003cbr/\u003e\u003cbr/\u003e     当已顶稽首　　如是像类人\u003cbr/\u003e\u003cbr/\u003e     然后将来世　　度脱亿数人\u003cbr/\u003e\u003cbr/\u003e     如能仁世尊　　释师子大人\u003cbr/\u003e\u003cbr/\u003e     坐于佛树下　　而演师子吼\u003cbr/\u003e\u003cbr/\u003e     吾今所以来　　众生所供敬\u003cbr/\u003e\u003cbr/\u003e     处于佛道场　　说寿亦当然\u003cbr/\u003e\u003cbr/\u003e     志性悉具足　　其人博闻持\u003cbr/\u003e\u003cbr/\u003e     所说谛化人　　则无有狐疑\u003cbr/\u003e\u003cbr/\u003e     佛复告阿逸。其有闻说如来寿经者。入中受持分别晓了。其得福德不可称限。即过于彼若干亿劫奉五度无极。上至于佛慧。所当示现。所当奉行。复次其闻是经。即持书写已。载于竹帛供养奉事。散华烧香捣香杂香。缯彩幢幡麻油灯香。油灯醍醐灯。其福过彼甚多无数。当致如来慧见之事。犹如阿逸。彼族姓子。设得闻斯如来寿限经。其心质直欢喜信者。以是情性当观此相。即当知之。以见如来在灵鹫山说是经时。与诸菩萨眷属围绕声闻之众。于斯佛土三千大千世界之中。平等忍辱地为绀琉璃紫磨金色。八种交道七宝行树。若干种亿。屋宅居室。诸菩萨众于其中止。阿逸。欲知彼其人心常而质直安悦信者。以是色像知其相行。曾见佛会又如来尊。悉见彼人心所信乐。如来灭度后族姓子女。闻此经卷亦不诽谤。欢乐受持。则为如来所见拥护。其族姓子。超于兴起为佛塔庙。起于建立精舍讲堂。超于瞻视比丘疾病。而给医药供养之具。所以者何。是等族姓子。以为具足兴立塔庙。起七宝寺上至梵天。悉为供养一切舍利。其佛塔寺周回无限。普尽地际悬众宝铃。无上之藏诸舍利庙。供养华香杂香捣香。宝盖幢幡伎乐歌颂。若干种香。天上世间所有珍琦。天华天香及天伎乐。空中雷震畅发洪音。钟磬大鼓箜篌乐器。箫成琴瑟铙镜若干。柔软哀声歌舞节奏。调合克谐。无数亿百千劫供养奉侍。诸度无极皆悉充备。佛灭度后其有得闻此经典者。持读书写若分别说。福胜无量。修慈愍哀广普受持。讲堂精舍床榻锦绣敷具。令比丘众顿止其中。园观华实明月珠宝。经行诸坐饮食供养。病给医药一切施安。悉令具足。其床榻脚若干种宝。微妙显好上至梵天。幡盖校饰。劝助福故。稍稍转具而灭除罪。靡不粲丽。五体精进而在闲居。积累功德。无数巨亿百千劫中。称扬其名。一切庄严威神巍巍。皆悉弥普。于是世尊。而叹颂曰。\u003cbr/\u003e\u003cbr/\u003e     若起七宝寺　　上至于梵天\u003cbr/\u003e\u003cbr/\u003e     华香及伎乐　　幡盖悉供养\u003cbr/\u003e\u003cbr/\u003e     诸床卧之具　　饮食细供馔\u003cbr/\u003e\u003cbr/\u003e     病瘦给医药　　宝床若干品\u003cbr/\u003e\u003cbr/\u003e     入微妙庄严　　上至于梵天\u003cbr/\u003e\u003cbr/\u003e     普校饰佛土　　劝助兼备足\u003cbr/\u003e\u003cbr/\u003e     五事劝闲居　　咸兴变亿数\u003cbr/\u003e\u003cbr/\u003e     一切人所乐　　微妙施最胜\u003cbr/\u003e\u003cbr/\u003e     供事悉具足　　鲜洁华幢幡\u003cbr/\u003e\u003cbr/\u003e     以此为衣服　　数数如雷震\u003cbr/\u003e\u003cbr/\u003e     众伎柔软悲　　以供养舍利\u003cbr/\u003e\u003cbr/\u003e     香油为然灯　　分布围周匝\u003cbr/\u003e\u003cbr/\u003e     其有持此经　　于乱讲说法\u003cbr/\u003e\u003cbr/\u003e     以为具足辩　　斯若干供养\u003cbr/\u003e\u003cbr/\u003e     无数亿屋室　　皆以栴檀作\u003cbr/\u003e\u003cbr/\u003e     讲堂三十二　　极高无有极\u003cbr/\u003e\u003cbr/\u003e     悉敷诸座具　　随所欲饮食\u003cbr/\u003e\u003cbr/\u003e     如是亿百千　　供珍妙肴馔\u003cbr/\u003e\u003cbr/\u003e     园观及经行　　华布遍其地\u003cbr/\u003e\u003cbr/\u003e     覆盖具无量　　采画若干像\u003cbr/\u003e\u003cbr/\u003e     用供养众僧　　其持是经法\u003cbr/\u003e\u003cbr/\u003e     目前办斯已　　如来灭度后\u003cbr/\u003e\u003cbr/\u003e     若读诵写经　　欢喜如信乐\u003cbr/\u003e\u003cbr/\u003e     其得福无量　　超余福之上\u003cbr/\u003e\u003cbr/\u003e     其有人书写　　净洁令安谛\u003cbr/\u003e\u003cbr/\u003e     当供养经卷　　华香普芬薰\u003cbr/\u003e\u003cbr/\u003e     常当然灯火　　香油为锭镣\u003cbr/\u003e\u003cbr/\u003e     所生辄欢喜　　数上思夷华\u003cbr/\u003e\u003cbr/\u003e     其人奉经卷　　供养当如是\u003cbr/\u003e\u003cbr/\u003e     得福甚众多　　其限不可量\u003cbr/\u003e\u003cbr/\u003e     譬如虚空界　　其限不可得\u003cbr/\u003e\u003cbr/\u003e     十方之无量　　其福比如是\u003cbr/\u003e\u003cbr/\u003e     何况能复加　　常施于安隐\u003cbr/\u003e\u003cbr/\u003e     奉戒行禅思　　而在燕坐行\u003cbr/\u003e\u003cbr/\u003e     无嗔不恶口　　恭敬立思惟\u003cbr/\u003e\u003cbr/\u003e     比丘尼常当　　谦恪不自大\u003cbr/\u003e\u003cbr/\u003e     智慧如明月　　问智者不恐\u003cbr/\u003e\u003cbr/\u003e     次第顺分别　　意怀愍得佛\u003cbr/\u003e\u003cbr/\u003e     假使如是像　　持殊胜经者\u003cbr/\u003e\u003cbr/\u003e     其人功德品　　不可得限量\u003cbr/\u003e\u003cbr/\u003e     设使人见此　　如是像法师\u003cbr/\u003e\u003cbr/\u003e     当持此经卷　　奉敬加供养\u003cbr/\u003e\u003cbr/\u003e     假使有人　　以天华香　　用天宝盖\u003cbr/\u003e\u003cbr/\u003e     而以覆阴　　当以首顶　　礼其人足\u003cbr/\u003e\u003cbr/\u003e     常想念之　　如来最胜　　尔时见者\u003cbr/\u003e\u003cbr/\u003e     作是思惟　　而当求索　　树王之下\u003cbr/\u003e\u003cbr/\u003e     当觉成佛　　所在供养　　为饶利益\u003cbr/\u003e\u003cbr/\u003e     诸天世间　　假使住立　　若处安坐\u003cbr/\u003e\u003cbr/\u003e     所在经行　　其德如是　　卧在床榻\u003cbr/\u003e\u003cbr/\u003e     若著衣服　　而常讲演　　斯如来经\u003cbr/\u003e\u003cbr/\u003e     于时士夫　　于此经卷　　兴若干种\u003cbr/\u003e\u003cbr/\u003e     显谛微妙　　世尊导师　　所说至诚\u003cbr/\u003e\u003cbr/\u003e     以无数珍　　而供养者　　如吾所叹\u003cbr/\u003e\u003cbr/\u003e     所有土地　　则为佛身　　于彼经行\u003cbr/\u003e\u003cbr/\u003e     佛圣于中　　如坐座上　　觉了所在\u003cbr/\u003e\u003cbr/\u003e     游居之处\u003cbr/\u003e\u003cbr/\u003e     劝助品\u003cbr/\u003e\u003cbr/\u003e     尔时弥勒大士白佛言。其有闻是所说经典。得何福祐。以偈颂曰。\u003cbr/\u003e\u003cbr/\u003e     大雄若灭度　　其有闻是经\u003cbr/\u003e\u003cbr/\u003e     省之即劝助　　为得何福祐\u003cbr/\u003e\u003cbr/\u003e     于是世尊告弥勒曰。如来灭度后其有闻是所说经者。若比丘比丘尼清信士清信女。男子女人大小眷属。闻已劝助。于众会中宣转为人说。若在屋宅若在露处。若在闲居郡国县邑。所当作为如所闻经。如所受得住彼力势。为人解说。若为父母宗室叹咏。闻大士言亦读代喜。所可闻知展转相传。不见法师威容色貌。若转学者代之劝助。以是因缘所兴方便。使五道人有五盖者通得相见。各以所闻转相劝化。听我所说劝助之福。所闻法师经法功德。族姓子女。无所千载四域天下。六趣群生未尽罗网。有色无色。有想无想。不有想不无想。有足无足。两足四足多足。诸天人民。或有一人欲求功德。随此众生所欲乐喜。已所爱重极上微妙供养之具满阎浮利。为一一人广大布施。随其所欲。屋宅金银水精琉璃珊瑚虎魄车磲马瑙。象马车牛众宝合成。无央数岁恣所求索应意备足。供养饮食无所乏少。中自念言。年朽力弊心用疲殆。岂可化入如来法律。以佛所诏用诲众生。寻如所念。以律检非导之典教。黎庶一时俱履道迹。往来不还无著得证。诸漏以尽禅定具足。威神巍巍得八解门。一心不乱。于阿逸意云何。彼时士夫所建福施。有能思惟限量者乎。弥勒答曰。甚多不可赀计。乃能安慰无量众生。供足所乏加复立志。于无著证。佛告阿逸。今故语仁。宣布四远如彼士夫。兴大布施。供给无数四域群生。立无著证。佛言。其闻是经一句一偈。劝助代喜。福过彼人所布施上。一句一颂劝助功德。不可称限。百倍千倍万倍亿倍。巨亿万倍亿百千劫。不可计量无以为喻。何况目见于此经典。耳听代喜德难计会。假使有人欲闻斯经。若入精舍所至到处。若入县邑若住若坐。一时得闻此经法者。若再反闻所在专精。现在生处所获福祐。常得自然无数珍宝。宫殿精舍床榻坐具。象马车乘安雅无量。说经进止若住若坐。息心天王就拥护之。不遭罪患。释梵四天翼佐营卫。转轮圣王近师子座。设族姓子唱言。有经名正法华。真可奉敬宜共听受。更相请命。若辞泥雨设懈不行。若得斯须暂听闻者。则解罪福善恶报应。便得德本当获总持。与诸菩萨世世相随。在在所生聪明智慧。亿百千世体常香洁。不堕恶趣不与贼害。兵刃共会无有邪心。面色光润生贤善家。见者欢喜无憎恶者。不盲不聋鼻不偏戾。亦不塞齆不喑不哑。不秃不跛不瘘不癖。不愚痴不短不长。不柔不刚不白不黑。面不痿黄。身体完具姿颜端正。色如桃花人所爱敬。心性仁贤口言辩慧。疾逮禅定如来法教。欲觐诸佛如愿即见世尊正觉。当学此经。佛语阿逸。且观其德。若有一人。一反闻名劝助代喜。乃获此福。何况有人。专精听受供养思惟。而复具足为人说者。尔时世尊。而叹颂曰。\u003cbr/\u003e\u003cbr/\u003e     最后若有　　值是经卷　　假使逮得\u003cbr/\u003e\u003cbr/\u003e     一颂之说　　听采其谊　　心喜劝助\u003cbr/\u003e\u003cbr/\u003e     其人功德　　不可限量　　设令有人\u003cbr/\u003e\u003cbr/\u003e     独能施与　　常给众生　　亿千垓数\u003cbr/\u003e\u003cbr/\u003e     如佛向者　　所现譬喻　　令无数劫\u003cbr/\u003e\u003cbr/\u003e     皆得饱满　　于时丈夫　　睹面色变\u003cbr/\u003e\u003cbr/\u003e     头白齿落　　年老朽耄　　斯群生类\u003cbr/\u003e\u003cbr/\u003e     将无终没　　我欲教化　　使入道法\u003cbr/\u003e\u003cbr/\u003e     其人最后　　以法教喻　　为分别演\u003cbr/\u003e\u003cbr/\u003e     无为之地　　一切五道　　犹如芭蕉\u003cbr/\u003e\u003cbr/\u003e     速令逮及　　于灭度事　　一切众庶\u003cbr/\u003e\u003cbr/\u003e     皆听受经　　而从士夫　　亲近咨请\u003cbr/\u003e\u003cbr/\u003e     制伏其心　　皆使无漏　　一时之顷\u003cbr/\u003e\u003cbr/\u003e     得无著证　　若闻一偈　　代是劝助\u003cbr/\u003e\u003cbr/\u003e     所得功德　　出彼无量　　各各所施\u003cbr/\u003e\u003cbr/\u003e     一一分别　　一颂之德　　难计难限\u003cbr/\u003e\u003cbr/\u003e     仓卒得闻　　讲一颂者　　莫能限量\u003cbr/\u003e\u003cbr/\u003e     动无崖底　　其人得福　　无数如是\u003cbr/\u003e\u003cbr/\u003e     何况现在　　面自启受　　假使有人\u003cbr/\u003e\u003cbr/\u003e     来至众会　　一反闻经　　欢喜踊跃\u003cbr/\u003e\u003cbr/\u003e     从亿百千　　诸垓劫数　　是法难值\u003cbr/\u003e\u003cbr/\u003e     亦难晓了　　若今有人　　还及彼土\u003cbr/\u003e\u003cbr/\u003e     须臾得闻　　于斯经卷　　且当听是\u003cbr/\u003e\u003cbr/\u003e     所获果报　　在在所由　　无有大病\u003cbr/\u003e\u003cbr/\u003e     世世所生　　舌无有患　　牙齿坚固\u003cbr/\u003e\u003cbr/\u003e     未曾堕落　　初不凶害　　除诸危殆\u003cbr/\u003e\u003cbr/\u003e     及邪反戾　　父母贤良　　所立巧便\u003cbr/\u003e\u003cbr/\u003e     寿命常长　　未曾生盲　　目亦不冥\u003cbr/\u003e\u003cbr/\u003e     鼻耳姝好　　无有缺减　　唇口雅妙\u003cbr/\u003e\u003cbr/\u003e     面常鲜洁　　常为众人　　所见爱敬\u003cbr/\u003e\u003cbr/\u003e     口气芬馥　　无有臭秽　　形体常香\u003cbr/\u003e\u003cbr/\u003e     如青莲华　　其薰流布　　无所不周\u003cbr/\u003e\u003cbr/\u003e     若居堂室　　行至精舍　　所到之处","cnt":0,"sort":6629694,"author":"竺法护","prev":"6629693.html","next":"6629695.html","book_title":"正法华经","updateTimeFmt":"2024-03-28 17:25:38","category":"都市小说"}