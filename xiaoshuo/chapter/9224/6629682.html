{"id":0,"code":"6629682.html","title":"第8章","latest_chapter_name":"正文 第25章","xiao_shuo_code":"9224","content":"\u003cbr/\u003e\u003cbr/\u003e    尔时世尊告大迦叶及诸耆年声闻。善哉所叹如实。审如所言。如来之德如向所喻。复倍无数不可思谊。无能计量劫之垓底。一一计数大圣所应。如来之慧无能限者。不有法想道地处所。莫能尽原。世尊普入一切诸谊。察于世间见众庶心。所度无极一切分别。皆使决了权慧之事。劝立一切度于彼岸。皆现普智入诸通慧。譬如三千大千世界。其中所有诸药草木。竹芦丛林诸树小大。根本茎节枝叶华实。其色若干种类各异。悉生于地。若在高山岩石之间。丘陵堆阜溪谷坑坎。时大澍雨润泽普洽。随其种类各各茂盛。叵我低仰莫不得所。雨水一品周遍佛土。各各生长地等无二。如来正觉讲说深法。犹如大雨。大圣出现兴在世者。则为一切诸天人民阿须伦鬼神龙。显示威曜咸寻来至。皆现在前。为畅大音分别慧谊。大师子吼班宣景模。吾为如来使。天上天下诸天世人。未度者度。未脱者脱。未安者安。未灭度者令得灭度。于是世及后世所知而审。为诸通慧皆能普见。度诸度。脱诸脱。安诸安。未灭度者皆令灭度。悉来诣我。于时诸天人民阿须伦揵沓和迦留罗真陀罗摩睺勒一切云集。吾于讲法现其道谊。佛为道父分别道慧。佛语迦叶。于时黎庶无数亿垓。皆来听经。如来通见一切根本。大精进力如应说法。分别散告无量言教。不失本心咸令欢喜。安隐无患或得度世。终生善处恣其所好。各自然生。或习爱欲便为说经。或听受法离诸贪惑。转稍以渐遵诸通慧。因从本力如其能量。坚固成就平等法身。犹如大雨。普佛世界滋育养生。等无差特。如来演法一品如是。至解脱味离欲寂灭。入诸通慧。若听受持讽诵奉者。不自识省无所观念。所以者何。群生根本形所像类。如所想念。已念当念所可施行。以行当行所当行者。诸所因缘。所当获致所当说者。唯如来目悉知见之。在所现处住于其地。如雨等润药草丛林白黑青赤上中下树。世尊如之见一味已。入解脱味志于灭度。度诸未度究竟灭度。令至一土一同法味。到无恐惧使得解脱。化于众生使得信乐。苞育将护悉令普至于诸通慧。赞咏分别逮贤圣法。亦如向者迦叶所说。世尊欲重解谊所趣。以偈颂曰。\u003cbr/\u003e\u003cbr/\u003e     吾兴于世间　　仁和为法王\u003cbr/\u003e\u003cbr/\u003e     为众生说法　　随其所信乐\u003cbr/\u003e\u003cbr/\u003e     意勇建大业　　久立分别说\u003cbr/\u003e\u003cbr/\u003e     群萌多受持　　蒸庶无所言\u003cbr/\u003e\u003cbr/\u003e     法王慧难解　　闇冥设闻者\u003cbr/\u003e\u003cbr/\u003e     众入怀狐疑　　则弃所住处\u003cbr/\u003e\u003cbr/\u003e     随其境界说　　如本力所任\u003cbr/\u003e\u003cbr/\u003e     又示余利谊　　则为现正法\u003cbr/\u003e\u003cbr/\u003e     譬如纯黑云　　涌出升虚空\u003cbr/\u003e\u003cbr/\u003e     普雨佛世界　　遍覆于土地\u003cbr/\u003e\u003cbr/\u003e     又放大电[火*僉]　　周匝有水气\u003cbr/\u003e\u003cbr/\u003e     而复震雷声　　人民皆欢喜\u003cbr/\u003e\u003cbr/\u003e     阴蔽于日月　　除热令阴凉\u003cbr/\u003e\u003cbr/\u003e     欲放雨水故　　时布现在上\u003cbr/\u003e\u003cbr/\u003e     彼时普等雨　　水下无偏党\u003cbr/\u003e\u003cbr/\u003e     滂流于佛土　　泽洽众塸域\u003cbr/\u003e\u003cbr/\u003e     应时而降雨　　激灌一切地\u003cbr/\u003e\u003cbr/\u003e     旱涸枯溪涧　　一切得浸渍\u003cbr/\u003e\u003cbr/\u003e     惠泽无不到　　众源皆涌溢\u003cbr/\u003e\u003cbr/\u003e     深谷诸广野　　林麓慉幽薮\u003cbr/\u003e\u003cbr/\u003e     萌叶用青仓　　药草无数生\u003cbr/\u003e\u003cbr/\u003e     樛木诸丛林　　滋长大小树\u003cbr/\u003e\u003cbr/\u003e     众药咸茂殖　　茎干华实繁\u003cbr/\u003e\u003cbr/\u003e     随其本境界　　皆令得蒙恩\u003cbr/\u003e\u003cbr/\u003e     诸天树木　　结根坑坎　　陕隘迮处\u003cbr/\u003e\u003cbr/\u003e     而生其中　　如诸邪道　　一切愚痴\u003cbr/\u003e\u003cbr/\u003e     长益系缚　　如象著绊　　草刺棘树\u003cbr/\u003e\u003cbr/\u003e     芦苇[禾*曷][禾*曷]　　茎节枝叶　　及诸华实\u003cbr/\u003e\u003cbr/\u003e     华实茂盛　　多所饶益　　蒙之恩雨\u003cbr/\u003e\u003cbr/\u003e     药草滋长　　从其种类　　因本境界\u003cbr/\u003e\u003cbr/\u003e     各各得服　　饥渴饱满　　如其所种\u003cbr/\u003e\u003cbr/\u003e     各得其类　　然其天雨　　皆为一味\u003cbr/\u003e\u003cbr/\u003e     告迦叶曰　　佛亦如是　　出兴于世\u003cbr/\u003e\u003cbr/\u003e     譬如天雨　　这现天下　　为众说法\u003cbr/\u003e\u003cbr/\u003e     以是诚行　　示于众生　　大仙以斯\u003cbr/\u003e\u003cbr/\u003e     使人闻经　　皆于诸天　　人民前现\u003cbr/\u003e\u003cbr/\u003e     佛为如来　　圣中之尊　　善权方便\u003cbr/\u003e\u003cbr/\u003e     犹如天雨　　吾当饱满　　一切群萌\u003cbr/\u003e\u003cbr/\u003e     愚騃之党　　身形枯燥　　除诸苦患\u003cbr/\u003e\u003cbr/\u003e     得立大安　　烧尽爱欲　　获至灭度\u003cbr/\u003e\u003cbr/\u003e     诸天人民　　皆听我言　　普悉当来\u003cbr/\u003e\u003cbr/\u003e     诣佛大圣　　吾为如来　　世尊无伦\u003cbr/\u003e\u003cbr/\u003e     有所导御　　故出于世　　为一切人\u003cbr/\u003e\u003cbr/\u003e     分别说经　　化无数千　　众生之类\u003cbr/\u003e\u003cbr/\u003e     又复示现　　若干种谊　　于彼若此\u003cbr/\u003e\u003cbr/\u003e     常行平等　　得至解脱　　灭度无为\u003cbr/\u003e\u003cbr/\u003e     或在门前　　而说经典　　则为造立\u003cbr/\u003e\u003cbr/\u003e     道德之藏　　诸等不等　　皆令平等\u003cbr/\u003e\u003cbr/\u003e     无有所憎　　爱欲永除　　未曾讲说\u003cbr/\u003e\u003cbr/\u003e     无益之语　　未常增惟　　诸放逸缘\u003cbr/\u003e\u003cbr/\u003e     以一切法　　为众生说　　假使众庶\u003cbr/\u003e\u003cbr/\u003e     多不可计　　为讲大典　　不诡因缘\u003cbr/\u003e\u003cbr/\u003e     行步所由　　若复住立　　在于座上\u003cbr/\u003e\u003cbr/\u003e     而续三昧　　譬如大龙　　雨多所润\u003cbr/\u003e\u003cbr/\u003e     普浸润斯　　一切世间　　寻兴慧云\u003cbr/\u003e\u003cbr/\u003e     而降法雨　　畅发微妙　　应病与药\u003cbr/\u003e\u003cbr/\u003e     常为众生　　说贤圣谊　　皆令奉戒\u003cbr/\u003e\u003cbr/\u003e     如天阴凉　　众人失言　　及违诸行\u003cbr/\u003e\u003cbr/\u003e     欲使近法　　转渐调柔　　使住疑者\u003cbr/\u003e\u003cbr/\u003e     舍诸邪见　　劝化导利　　令净所睹\u003cbr/\u003e\u003cbr/\u003e     舍置下劣　　远众懈废　　随其所趣\u003cbr/\u003e\u003cbr/\u003e     而令入法　　应时为说　　如其心本\u003cbr/\u003e\u003cbr/\u003e     令皆弃捐　　顺师子行　　世尊等演\u003cbr/\u003e\u003cbr/\u003e     经法之雨　　悉使得至　　大尊佛道\u003cbr/\u003e\u003cbr/\u003e     任其力耐　　而令听受　　若干道慧\u003cbr/\u003e\u003cbr/\u003e     而化立之　　从诸天人　　志性所乐\u003cbr/\u003e\u003cbr/\u003e     天帝释梵　　转轮圣王　　犹如于此\u003cbr/\u003e\u003cbr/\u003e     诸小世间　　诸药品类　　各各异种\u003cbr/\u003e\u003cbr/\u003e     碎小段段　　诸所良药　　迦叶且听\u003cbr/\u003e\u003cbr/\u003e     吾悉当说　　以能识慧　　无漏之法\u003cbr/\u003e\u003cbr/\u003e     便得无为　　所在游行　　神通三达\u003cbr/\u003e\u003cbr/\u003e     亦复如是　　斯雨定意　　三昧诸药\u003cbr/\u003e\u003cbr/\u003e     或有游诣　　在于山岩　　其人便得\u003cbr/\u003e\u003cbr/\u003e     缘一觉乘　　于彼修禅　　清净之行\u003cbr/\u003e\u003cbr/\u003e     是则名曰　　为中品药　　假使志愿\u003cbr/\u003e\u003cbr/\u003e     上士美德　　我当于世　　逮成导师\u003cbr/\u003e\u003cbr/\u003e     常精进行　　志依一心　　是则名曰\u003cbr/\u003e\u003cbr/\u003e     为上尊药　　设使欲为　　安住之子\u003cbr/\u003e\u003cbr/\u003e     恃怙慈心　　而行寂然　　疾得成道\u003cbr/\u003e\u003cbr/\u003e     为人中尊　　所谓树者　　则喻于斯\u003cbr/\u003e\u003cbr/\u003e     是等能转　　不退转轮　　建立神足\u003cbr/\u003e\u003cbr/\u003e     根力之行　　缘是长养　　医药除病\u003cbr/\u003e\u003cbr/\u003e     英雄度脱　　无数亿人　　随时示现\u003cbr/\u003e\u003cbr/\u003e     于斯佛道　　是则名曰　　为大林树\u003cbr/\u003e\u003cbr/\u003e     吾之所顺　　善权方便　　一切大圣\u003cbr/\u003e\u003cbr/\u003e     亦复如是　　最胜讲法　　则为平等\u003cbr/\u003e\u003cbr/\u003e     犹如庆云　　普一放雨　　神通无碍\u003cbr/\u003e\u003cbr/\u003e     如此比像　　若如众药　　在于地上\u003cbr/\u003e\u003cbr/\u003e     以见如是　　微妙之谊　　如来所建\u003cbr/\u003e\u003cbr/\u003e     善权方便　　假使分别　　一善法事\u003cbr/\u003e\u003cbr/\u003e     亦如天雨　　至若干形　　以佛法雨\u003cbr/\u003e\u003cbr/\u003e     多所安隐　　普润天下　　有所成就\u003cbr/\u003e\u003cbr/\u003e     观察其人　　堪任所趣　　佛之法诲\u003cbr/\u003e\u003cbr/\u003e     景则一等　　譬如放雨　　堕草山岩\u003cbr/\u003e\u003cbr/\u003e     及至中间　　无有不遍　　灌诸树木\u003cbr/\u003e\u003cbr/\u003e     若大丛林　　密云四集　　天下丰羡\u003cbr/\u003e\u003cbr/\u003e     设使世间　　行慈愍法　　常以经典\u003cbr/\u003e\u003cbr/\u003e     饱满天下　　以现世间　　令普安隐\u003cbr/\u003e\u003cbr/\u003e     天雨药草　　华实茂盛　　其药树木\u003cbr/\u003e\u003cbr/\u003e     稍渐长大　　是为罗汉　　诸漏尽者\u003cbr/\u003e\u003cbr/\u003e     诸缘觉品　　处于林薮　　我所说法\u003cbr/\u003e\u003cbr/\u003e     无有尘垢　　无数菩萨　　志开总智\u003cbr/\u003e\u003cbr/\u003e     周旋三界　　一切普行　　于众会中\u003cbr/\u003e\u003cbr/\u003e     演此大道　　犹如树木　　日日滋长\u003cbr/\u003e\u003cbr/\u003e     修进神足　　专达四禅　　若闻空慧\u003cbr/\u003e\u003cbr/\u003e     心则解达　　放出光明　　无数亿千\u003cbr/\u003e\u003cbr/\u003e     是为大树　　而复滋茂　　若诸声闻\u003cbr/\u003e\u003cbr/\u003e     不至灭度　　斯为世尊　　第一最说\u003cbr/\u003e\u003cbr/\u003e     若此分别　　乃为讲法　　犹如兴云\u003cbr/\u003e\u003cbr/\u003e     而澍甘雨　　渐渐长育　　众药草木\u003cbr/\u003e\u003cbr/\u003e     人民之华　　不可称量　　一时之间\u003cbr/\u003e\u003cbr/\u003e     说因缘法　　而为众人　　现于佛道\u003cbr/\u003e\u003cbr/\u003e     善权方便　　佛谓言教　　一切导师\u003cbr/\u003e\u003cbr/\u003e     亦复如是　　斯诸说法　　为最究畅\u003cbr/\u003e\u003cbr/\u003e     诸声闻等　　皆当承是　　缘斯之行\u003cbr/\u003e\u003cbr/\u003e     当得佛行　　此诸罗汉　　如是无异\u003cbr/\u003e\u003cbr/\u003e     世尊演谊　　尽极于斯　　化诸小乘\u003cbr/\u003e\u003cbr/\u003e     皆得佛道","cnt":0,"sort":6629682,"author":"竺法护","prev":"6629681.html","next":"6629683.html","book_title":"正法华经","updateTimeFmt":"2024-03-28 17:25:38","category":"都市小说"}