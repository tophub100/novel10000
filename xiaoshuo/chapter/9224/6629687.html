{"id":0,"code":"6629687.html","title":"第13章","latest_chapter_name":"正文 第25章","xiao_shuo_code":"9224","content":"\u003cbr/\u003e\u003cbr/\u003e    佛尊弟子　　姓曰本际　　当成如来\u003cbr/\u003e\u003cbr/\u003e     世之导师　　将来之世　　无央数劫\u003cbr/\u003e\u003cbr/\u003e     当化众庶　　无数亿千　　得为最胜\u003cbr/\u003e\u003cbr/\u003e     号曰普光　　彼佛国土　　名曰清净\u003cbr/\u003e\u003cbr/\u003e     当来之世　　无央数劫　　常见诸佛\u003cbr/\u003e\u003cbr/\u003e     不可计量　　光音神足　　大力明父\u003cbr/\u003e\u003cbr/\u003e     音声畅闻　　十方世界　　亿千众生\u003cbr/\u003e\u003cbr/\u003e     周匝围绕　　唯但讲说　　尊上佛道\u003cbr/\u003e\u003cbr/\u003e     诸菩萨等　　常修正行　　所乘端严\u003cbr/\u003e\u003cbr/\u003e     尊妙宫殿　　所游行处　　无所想念\u003cbr/\u003e\u003cbr/\u003e     得听受法　　于两足尊　　常往周旋\u003cbr/\u003e\u003cbr/\u003e     他方佛国　　诸佛大圣　　如是比像\u003cbr/\u003e\u003cbr/\u003e     已复供养　　广普至尊　　心中欣然\u003cbr/\u003e\u003cbr/\u003e     多所悦可　　其诸国土　　皆一等类\u003cbr/\u003e\u003cbr/\u003e     众大圣雄　　无有异名　　人中之上\u003cbr/\u003e\u003cbr/\u003e     悉号普光　　如是俦类　　精进力行\u003cbr/\u003e\u003cbr/\u003e     安住之寿　　极长难限　　劫数具足\u003cbr/\u003e\u003cbr/\u003e     六万二千　　灭度之后　　正法当住\u003cbr/\u003e\u003cbr/\u003e     圣所遗典　　存劫三倍　　又以像法\u003cbr/\u003e\u003cbr/\u003e     当复住立　　过于正法　　转复三倍\u003cbr/\u003e\u003cbr/\u003e     假使正法　　灭尽之后　　男女众多\u003cbr/\u003e\u003cbr/\u003e     遭大苦患　　是诸最胜　　大圣伦等\u003cbr/\u003e\u003cbr/\u003e     名号普光　　大士之上　　具足当为\u003cbr/\u003e\u003cbr/\u003e     五百导师　　各各悉等　　皆成佛道\u003cbr/\u003e\u003cbr/\u003e     其名普闻　　十方佛土　　神足大力\u003cbr/\u003e\u003cbr/\u003e     及其境界　　正法功德　　正类如是\u003cbr/\u003e\u003cbr/\u003e     悉当遵修　　宣此雅典　　一切所得\u003cbr/\u003e\u003cbr/\u003e     皆当若兹　　现于天上　　及在世间\u003cbr/\u003e\u003cbr/\u003e     如我往古　　施于清净　　广普光明\u003cbr/\u003e\u003cbr/\u003e     人中之上　　所建立行　　悉耐从已\u003cbr/\u003e\u003cbr/\u003e     各已受决　　多所愍哀　　无央数事\u003cbr/\u003e\u003cbr/\u003e     成一平等　　如佛今者　　于世正真\u003cbr/\u003e\u003cbr/\u003e     尊故兴发　　为迦叶说　　卿当念持\u003cbr/\u003e\u003cbr/\u003e     五百佛名　　诸声闻众　　及余一切\u003cbr/\u003e\u003cbr/\u003e     是故弟子　　犹得自在\u003cbr/\u003e\u003cbr/\u003e     尔时五百无著。目见耳闻如来授决。欢喜踊跃往诣佛所。自投于地稽首作礼。悔过自责。鄙之徒等每忆前者。自谓已得泥洹灭度。无有巧便。不能识练了别正归。弃背明哲志疲厌想。今乃得逮如来之慧。当成正觉。唯然世尊。譬如士夫入慈室藏。以明月珠置于结中。醉酒卧寐不自唯省。寤忘明珠不知所在。起之他国无有资用。饥乏求食计穷无获。思设方计周旋往反。乃得供膳心怀悦豫。于时乃念前寝室藏。明珠系结将无堕彼。驰还求索。寻即往见慈室长者。慈室长者而谓之曰。卿何以故而自劳烦。行求饭食思想不息。子欲知乎。尔时吾身严整衣服。游行采毅敬利所谊。行至于此见明月珠。系于子结今珠在体。岂不省耶。以何因缘来至吾计。设何方便而尽力行。子今求财宝所以难致者。以不自察可否之事。且便疾去以明珠宝。持诣大龙而贸易之。由得诸宝所有之藏恣意所施。昔者世尊本始造行。为菩萨时发诸通惠。我等不解亦不觉了。于今悉住罗汉之地。而谓灭度。处险难业常如虚乏。今日如此乃能志愿于诸通慧。当以斯法开化余人。以如来慧分别道意。比丘尔等。勿以此谊谓泥洹也。卿诸贤者。又当亲殖众德之本。昔者如来以权方便开导若等。今亦如是重说经法。若之徒类自取灭度。今者世尊。授以无上正真道决。于是五百声闻知本际等。而叹颂曰。\u003cbr/\u003e\u003cbr/\u003e     我等闻斯　　乃知前失　　已得受决\u003cbr/\u003e\u003cbr/\u003e     是上佛道　　稽首世尊　　无量明日\u003cbr/\u003e\u003cbr/\u003e     唯愍讲斯　　所演光耀　　犹如愚冥\u003cbr/\u003e\u003cbr/\u003e     不能分别　　所以一一　　而获灭度\u003cbr/\u003e\u003cbr/\u003e     今日欢然　　安住所化　　志愿广普\u003cbr/\u003e\u003cbr/\u003e     诸通慧事　　如有一子　　行来求索\u003cbr/\u003e\u003cbr/\u003e     即时游入　　于慈室堂　　于彼睹见\u003cbr/\u003e\u003cbr/\u003e     多财富者　　于时富士　　广设饮食\u003cbr/\u003e\u003cbr/\u003e     其人一寐　　而不饮食　　明月珠宝\u003cbr/\u003e\u003cbr/\u003e     而系在结　　因此卧寐　　从寐而起\u003cbr/\u003e\u003cbr/\u003e     坐慈藏室　　而欢喜悦　　彼愚騃子\u003cbr/\u003e\u003cbr/\u003e     而越利谊　　寻时起去　　远行入城\u003cbr/\u003e\u003cbr/\u003e     求服饮食　　甚不能获　　行索供膳\u003cbr/\u003e\u003cbr/\u003e     财自系活　　从人得食　　谓获无为\u003cbr/\u003e\u003cbr/\u003e     明珠约结　　而自念言　　今此珍宝\u003cbr/\u003e\u003cbr/\u003e     为在不乎　　续在佩身　　求不知处\u003cbr/\u003e\u003cbr/\u003e     故复睹见　　慈室长者　　所可施与\u003cbr/\u003e\u003cbr/\u003e     丈夫之事　　即为示说　　善哉快言\u003cbr/\u003e\u003cbr/\u003e     畅现妙宝　　教化令度　　其人适见\u003cbr/\u003e\u003cbr/\u003e     第一安隐　　蒙宝之恩　　获致于斯\u003cbr/\u003e\u003cbr/\u003e     有无极财　　藏满丰盈　　又以五欲\u003cbr/\u003e\u003cbr/\u003e     而自娱乐　　如是世尊　　说譬若兹\u003cbr/\u003e\u003cbr/\u003e     吾等前世　　俱发志愿　　非是如来\u003cbr/\u003e\u003cbr/\u003e     之所兴为　　于往古时　　长夜精进\u003cbr/\u003e\u003cbr/\u003e     世尊我等　　下劣心弊　　不能觉了\u003cbr/\u003e\u003cbr/\u003e     如来教化　　心无志愿　　不肯进前\u003cbr/\u003e\u003cbr/\u003e     而以泥洹　　欢喜自庆　　如佛圣教\u003cbr/\u003e\u003cbr/\u003e     所觉开度　　如是计之　　无得灭度\u003cbr/\u003e\u003cbr/\u003e     人中之上　　愍发慧谊　　乃为灭度\u003cbr/\u003e\u003cbr/\u003e     第一无为　　此结明珠　　离垢上珍\u003cbr/\u003e\u003cbr/\u003e     今日我等　　所闻无限　　因从化导\u003cbr/\u003e\u003cbr/\u003e     普显怡怿　　各各逮得　　别授殊决\u003cbr/\u003e\u003cbr/\u003e     授阿难罗云决品\u003cbr/\u003e\u003cbr/\u003e     于是贤者阿难自念言。我宁可蒙受决例乎。心念此已发愿乙密。即从坐起稽首佛足。贤者罗云。复前自投世尊足下。俱共白言。唯为我等演甘露味。大圣是父靡不明彻。无归得归无救得救无护得护。于诸天阿须伦。兴立庄严若干种变。阿难罗云。则是佛子亦是侍者。持圣法藏。惟愿世尊。孚令我等所愿具足。授无上正真。又余声闻合二千人。与尘劳俱皆从坐起。偏袒右肩一心叉手。瞻戴尊颜我等逮见。佛告阿难。汝于来世。当得作佛。号海持觉娱乐神通如来至真等正觉明行成为善逝世间解无上士道法御天人师为佛众祐。先当供养六十二亿佛恭顺奉侍。执持正法将护经典。然后究竟成最正觉。于是开化二十百千江河沙等天人。使发无上正真道意。其佛国土清净无瑕。地绀琉璃。竖诸幢幡。自然庄严世界平正。无沙砾石山陵溪谷。地皆柔软如天綩綖。劫名柔和。无有雷震。时佛寿命不可计数亿百千垓。无可为喻难得崖底。诸弟子众受道教者。不可计会亿百千垓无能限量。阿难成佛为大圣时。所以名曰海持觉娱乐神通。其土人民多神变周旋如来灭度后法住过倍。像法存立复倍正法。十方无量江河沙等亿百千佛。悉当叹颂彼佛功德。于时世尊。而赞叹颂曰。\u003cbr/\u003e\u003cbr/\u003e     今佛颁宣　　诸比丘众　　仁者阿难\u003cbr/\u003e\u003cbr/\u003e     总持吾法　　于当来世　　成为最胜\u003cbr/\u003e\u003cbr/\u003e     供养诸佛　　六十二亿　　名曰海持\u003cbr/\u003e\u003cbr/\u003e     觉乘神通　　于此博闻　　彼成大道\u003cbr/\u003e\u003cbr/\u003e     其土清净　　显现微妙　　自然跱立\u003cbr/\u003e\u003cbr/\u003e     无数幢幡　　诸菩萨众　　如江河沙\u003cbr/\u003e\u003cbr/\u003e     皆是如来　　之所建发　　悉如最胜\u003cbr/\u003e\u003cbr/\u003e     无极神足　　其德名闻　　流遍十方\u003cbr/\u003e\u003cbr/\u003e     欲计寿命　　无量难限　　教化世间\u003cbr/\u003e\u003cbr/\u003e     多所愍伤　　假使其佛　　灭度之后\u003cbr/\u003e\u003cbr/\u003e     正法当住　　过倍其数　　像法存立\u003cbr/\u003e\u003cbr/\u003e     转复过倍　　最胜宣发　　教化若兹\u003cbr/\u003e\u003cbr/\u003e     又此众生　　如江河沙　　兴报应心\u003cbr/\u003e\u003cbr/\u003e     立以佛道\u003cbr/\u003e\u003cbr/\u003e     尔时新发意八万菩萨。各自念言。怪未曾闻古来未有。吾等焉用菩萨谊。为诸声闻类顽嚚之俦。乃复授决当获大道。何因若兹。世尊即知其心所念。便告之曰。诸族姓子及比丘听。佛法平等。族姓子。这发无上正真道意。前于超空如来至真等正觉所。而现在博听众经。常修精进。来至吾所欲建殷勤。由是缘故。速得无上正真道成最正觉。仁贤阿难。为佛世尊奉持法藏。修菩萨行。出家之缘意履雅愿。以诸族姓子用相托付。尔时阿难自亲从佛。闻已无量空无之谊。当得成佛授国土决。闻本行愿欢喜悦豫。寻即忆念无央数亿百千之垓诸正觉典。又观本行所履之迹前后劫数。即叹颂曰。\u003cbr/\u003e\u003cbr/\u003e     我本闻有　　无量诸佛　　悉念为余\u003cbr/\u003e\u003cbr/\u003e     说经典时　　诸有灭度　　最胜大圣\u003cbr/\u003e\u003cbr/\u003e     余皆忆识　　如所闻说　　得立佛道\u003cbr/\u003e\u003cbr/\u003e     心不怀疑　　如是比者　　善权方便\u003cbr/\u003e\u003cbr/\u003e     而为安住　　立侍者地　　以大道故\u003cbr/\u003e\u003cbr/\u003e     奉持正法\u003cbr/\u003e\u003cbr/\u003e     于是世尊告贤者罗云。罗云思之。汝当来世当得作佛。号度七宝莲华如来至真等正觉明行成为善逝世间解无上士道法御天人师为佛众祐。则当供事如十世界尘数如来。当为诸佛现作尊子。亦复如今为吾息也。其度七宝莲华如来。国土寿命教化众生所有庄严。亦如海持觉娱乐神通世界清净。罗云当为其佛尊子。过是已后当得无上正真道成最正觉。时佛颂曰。\u003cbr/\u003e\u003cbr/\u003e     罗云是我　　尊上长子　　幼少精童\u003cbr/\u003e\u003cbr/\u003e     柔和殊妙　　斯佛之子　　当得大道\u003cbr/\u003e\u003cbr/\u003e     常以法施　　多所悦喜　　无数亿佛\u003cbr/\u003e\u003cbr/\u003e     所见哀念　　欲得算计　　无能限量\u003cbr/\u003e\u003cbr/\u003e     普为最胜　　诸佛之子　　当成大道\u003cbr/\u003e\u003cbr/\u003e     众比丘像　　又此罗云　　所行温雅\u003cbr/\u003e\u003cbr/\u003e     兴立殊愿　　奉吾正戒　　咨嗟宣扬\u003cbr/\u003e\u003cbr/\u003e     世雄导师　　言我今是　　如来之子\u003cbr/\u003e\u003cbr/\u003e     诸德无量　　亿垓之数　　设有思念\u003cbr/\u003e\u003cbr/\u003e     莫能限量　　其罗云者　　佛之长子\u003cbr/\u003e\u003cbr/\u003e     今所通履　　住佛道故\u003cbr/\u003e\u003cbr/\u003e     尔时阿难罗云。俱白佛言。今我等见二千声闻。学弟子戒心怀忻然。瞻戴尊颜。道法正典不可思议。愿及是时。佛告阿难罗云。宁见二千声闻学弟子法戒者乎。阿难白佛言。唯然见之佛告阿难。斯党同行等学大乘。当供养五百世界尘数如来执持正典。然于后世一时同集。布于十方各各异土。逮成无上正真道为最正觉。号宝英如来至真等正觉明行成为善逝世间解无上士道法御天人师为佛众祐。其寿一劫。觉慧平等。诸声闻同多少无差。诸菩萨众亦复如是。灭度之后正法住立。数亦无异。时佛颂曰。\u003cbr/\u003e\u003cbr/\u003e     此诸声闻　　二千朋党　　今悉住立\u003cbr/\u003e\u003cbr/\u003e     于世尊前　　斯等圣智　　佛皆授决\u003cbr/\u003e\u003cbr/\u003e     将来之世　　便当成佛　　而显示现\u003cbr/\u003e\u003cbr/\u003e     无量譬喻　　睹见诸佛　　悉当供养\u003cbr/\u003e\u003cbr/\u003e     便当逮获　　无上尊道　　住于道行\u003cbr/\u003e\u003cbr/\u003e     犹得自在　　其名行异　　游处十方\u003cbr/\u003e\u003cbr/\u003e     悉当忍辱　　须臾不变　　当复独处\u003cbr/\u003e\u003cbr/\u003e     坐丛树下　　当得佛道　　成就慧谊\u003cbr/\u003e\u003cbr/\u003e     皆当成觉　　号同一等　　名曰宝英\u003cbr/\u003e\u003cbr/\u003e     流闻世界　　其佛国土　　平等殊特\u003cbr/\u003e\u003cbr/\u003e     诸声闻众　　等亦如是　　神足光明\u003cbr/\u003e\u003cbr/\u003e     皆遍世间　　周流一切　　十方国土\u003cbr/\u003e\u003cbr/\u003e     分别经法　　有所依猗　　正法存立\u003cbr/\u003e\u003cbr/\u003e     等无有异\u003cbr/\u003e\u003cbr/\u003e     于是诸学闻佛授决。欢喜踊跃不能自胜。以颂赞佛。\u003cbr/\u003e\u003cbr/\u003e     闻佛授我决　　世光见饱满\u003cbr/\u003e\u003cbr/\u003e     如甘露见灌　　已获无极安","cnt":0,"sort":6629687,"author":"竺法护","prev":"6629686.html","next":"6629688.html","book_title":"正法华经","updateTimeFmt":"2024-03-28 17:25:38","category":"都市小说"}