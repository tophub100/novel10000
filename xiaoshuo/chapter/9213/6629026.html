{"id":0,"code":"6629026.html","title":"第16章 楚一(1)","latest_chapter_name":"正文 第47章 中山(2)","xiao_shuo_code":"9213","content":"\u003cbr/\u003e\u003cbr/\u003e    齐楚构难\u003cbr/\u003e\u003cbr/\u003e     齐、楚构难，宋请中立。齐急宋，宋许之。子象为楚谓宋王曰：“楚以缓失宋，将法齐之急也。齐以急得宋，后将常急矣。是从齐而攻楚，未必利也。齐战胜楚，势必危宋；不胜，是以弱宋干强楚也。而令两万乘之国常以急求所欲，国必危矣。”\u003cbr/\u003e\u003cbr/\u003e     五国约以伐齐\u003cbr/\u003e\u003cbr/\u003e     五国约以伐齐。昭阳谓楚王曰：“五国以破齐，秦必南图。”楚王曰：“然则奈何？”对曰：“韩氏辅国也，好利而恶难。好利，可营也；恶难，可惧也。我厚赂之以利，其心必营；我悉兵以临之，其心必惧我。彼惧吾兵而营我利，五国之事必可败也。约绝之后，虽勿与地，可。”楚王曰：“善。”\u003cbr/\u003e\u003cbr/\u003e     乃命大公事之韩，见公仲曰：“夫牛阑之事，马陵之难，亲王之所见也，王苟无以五国用兵，请效列城五，请悉楚国之众也，以弞于齐。”\u003cbr/\u003e\u003cbr/\u003e     齐之反赵、魏之后，而楚果弗与地，则五国之事困也。\u003cbr/\u003e\u003cbr/\u003e     荆宣王问群臣\u003cbr/\u003e\u003cbr/\u003e     荆宣王问群臣曰：“吾闻北方之畏昭奚恤也，果诚何如？”群臣莫对。江一对曰：“虎求百兽而食之，得狐，狐曰：‘子无敢食我也。天帝使我长百兽，今子食我，是逆天帝命也。子以我为不信，吾为子先行，子随我后，观百兽之见我而敢不走乎？’虎以为然，故遂与之行。兽见之皆走。虎不知兽畏己而走也，以为畏狐也。今王之地方五千里，带甲百万，而专属之昭奚恤。故北方之畏奚恤也，其实畏王之甲兵也，犹百兽之畏虎也。”\u003cbr/\u003e\u003cbr/\u003e     昭奚恤与彭城君议于王前\u003cbr/\u003e\u003cbr/\u003e     昭奚恤与彭城君议于王前，王召江乙而问焉。江乙曰：“二人之言皆善也，臣不敢言其后。此谓虑贤也。”\u003cbr/\u003e\u003cbr/\u003e     邯郸之难\u003cbr/\u003e\u003cbr/\u003e     邯郸之难，昭奚恤谓楚王曰：“王不如无救赵，而以强魏；魏强，其割赵必深矣。赵不能听，则必坚守，是两弊也。”\u003cbr/\u003e\u003cbr/\u003e     景舍曰：“不然，昭奚恤不知也。夫魏之攻赵也，恐楚之攻其后。今不救赵，赵有亡形，而魏无楚忧，是楚、魏共赵也。害必深矣！何以‘两弊’也？且魏令兵以深割赵，赵见亡形，而有楚之不救己也，必与魏合而以谋楚。故王不如少出兵，以为赵援。赵恃楚劲，必与魏战，魏怒于赵之劲，而见楚救之不足畏也，必不释赵。赵、魏相弊，而齐、秦应楚则魏可破也。”\u003cbr/\u003e\u003cbr/\u003e     楚因使景舍起兵救赵。邯郸拔，楚取睢、濊之间。\u003cbr/\u003e\u003cbr/\u003e     江尹欲恶昭奚恤于楚王\u003cbr/\u003e\u003cbr/\u003e     江尹欲恶昭奚恤于楚王，而力不能，故为梁山阳君请封于楚。楚王曰：“诺。”昭奚恤曰：“山阳君无功于楚国，不当封。”江尹因得山阳君与之共恶昭奚恤。\u003cbr/\u003e\u003cbr/\u003e     魏氏恶昭奚恤于楚王\u003cbr/\u003e\u003cbr/\u003e     魏氏恶昭奚恤于楚王，楚王告昭子。昭子曰：“臣朝夕以事听命，而魏入吾君臣之间，臣大惧。臣非畏魏也。夫泄吾君臣之交，而天下信之，是其为人也近苦矣。夫苟不难为之外，岂忘为之内乎？臣之得罪无日矣。”王曰：“寡人知之，大夫何患？”\u003cbr/\u003e\u003cbr/\u003e     江乙恶昭奚恤\u003cbr/\u003e\u003cbr/\u003e     江乙恶昭奚恤，谓楚王曰：“人有以其狗为有执而爱之。其狗尝溺井，其邻人见狗之溺井也，欲入言之。狗恶之，当门而噬之。邻人惮之，遂不得入言。邯郸之难，楚进兵大梁，取矣。昭奚恤取魏之宝器，以居魏知之，故昭奚恤常恶臣之见王。”\u003cbr/\u003e\u003cbr/\u003e     江乙欲恶昭奚恤于楚\u003cbr/\u003e\u003cbr/\u003e     江乙欲恶昭奚恤于楚，谓楚王曰：“下比周则上危，下分争则上安，王亦知乎？愿王勿忘也。且人有好扬人之善者，于王何如？”王曰：“此君子也，近之。”江乙曰：“有人好扬人之恶者，于王何如？”王曰：“此小人也，远之。”江乙曰：“然则且有子杀其父，臣弑其主者，而王终已不知者何也？以王好闻人之美，而恶闻人之恶也。”王曰：“善，寡人愿两闻之。”\u003cbr/\u003e\u003cbr/\u003e     江乙说于安陵君\u003cbr/\u003e\u003cbr/\u003e     江乙说于安陵君曰：“君无咫尺之地，骨肉之亲，处尊位，受厚禄，一国之众，见君莫不敛衽而拜，抚委而服，何以也？”曰：“王过举而已，不然，无以至此。”江乙曰：“以财交者，财尽而交绝；以色交者，华落而爱渝。是以嬖女不敝席，宠臣不避轩。今君擅楚国之势，而无以深自结于王，窃为君危之。”安陵君曰：“然则奈何？”“愿君必请从死，以身为殉，如是必长得重于楚国。”曰：“谨受令。”\u003cbr/\u003e\u003cbr/\u003e     三年而弗言。江乙复见曰：“臣所为君道，至今未效。君不用臣之计，臣请不敢复见矣。”安陵君曰：“不敢忘先生之言，未得间也。”\u003cbr/\u003e\u003cbr/\u003e     于是，楚王游于云梦，结驷千乘，旌旗蔽日，野火之起也若云，蝩兕虎嗥之声若雷霆，有狂兕牜羊车依轮而至，王亲引弓而射，壹发而殪。王抽旃旄而抑兕首，仰天而笑曰：“乐矣，今日之游也！寡人万岁千秋之后，谁与乐此矣？”安陵君泣数行而进曰：“臣入则编席，出则陪乘。大王万岁千秋之后，愿得以身试黄泉，蓐蝼蚁，又何如得此乐而乐之。”王大说，乃封坛为安陵君。\u003cbr/\u003e\u003cbr/\u003e     君子闻之曰：“江乙可谓善谋，安陵君可谓知时矣！”\u003cbr/\u003e\u003cbr/\u003e     江乙为魏使于楚\u003cbr/\u003e\u003cbr/\u003e     江乙为魏使于楚，谓楚王曰：“臣入竟，闻楚之俗：不蔽人之善，不言人之恶。诚有之乎？”王曰：“诚有之。”江乙曰：“然则白公之乱得无遂乎？诚如是，臣等之罪免矣。”楚王曰：“何也？”江乙曰：“州侯相楚，贵甚矣而主断，左右俱曰‘无有’，如出一口矣。”\u003cbr/\u003e\u003cbr/\u003e     郢人有狱三年不决\u003cbr/\u003e\u003cbr/\u003e     郢人有狱三年不决者，故令请其宅以卜其罪。客因为之谓昭奚恤曰：“郢人某氏之宅，臣愿之。”昭奚恤曰：“郢人某氏不当服罪，故其宅不得。”客辞而去。昭奚恤已而悔之。因谓客曰：“奚恤得事公，公何为以故与奚恤？”客曰：“非用故也。”曰：“谓而不得，有说色，非故如何也？”\u003cbr/\u003e\u003cbr/\u003e     城浑出周\u003cbr/\u003e\u003cbr/\u003e     城浑出周，三人偶行，南游于楚，至于新城。城浑说其令曰：“郑、魏者楚之聏国，而秦、楚之强敌也。郑、魏之弱，而楚以上梁应之；宜阳之大也，楚以弱新城围之。蒲反、平阳相去百里，秦人一夜而袭之，安邑不知；新城、上梁相去五百里，秦人一夜而袭之，上梁亦不知也。今边邑之所恃者，非江南泗上也？故楚王何不以新城为主郡也，边邑甚利之。”新城公大说，乃为具驷马乘车五百金之楚。城浑得之，遂南交于楚，楚王果以新城为主郡。\u003cbr/\u003e\u003cbr/\u003e     韩公叔有齐魏\u003cbr/\u003e\u003cbr/\u003e     韩公叔有齐、魏，而太子有楚、秦，以争国。郑申为楚使于韩，矫以新城、阳人予太子。楚王怒，将罪之。对曰：“臣矫予之，以为国也。臣为太子得新城、阳人以与公叔争国而得之，齐、魏必伐韩，韩氏急，必悬命于楚，又何新城、阳人之敢求？太子不胜，然而不死，今倒冠而至，又安敢言地？”楚王曰：“善。”乃不罪也。\u003cbr/\u003e\u003cbr/\u003e     楚杜赫说楚王以取赵\u003cbr/\u003e\u003cbr/\u003e     楚杜赫说楚王以取赵，王且予之五大夫，而令私行。\u003cbr/\u003e\u003cbr/\u003e     陈轸谓楚王曰：“赫不能得赵，五大夫不可收也，得赏无功也。得赵而王无加焉，是无善也。王不如以十乘行之，事成，予之五大夫。”王曰：“善。”乃以十乘行之。杜赫怒而不行。\u003cbr/\u003e\u003cbr/\u003e     陈轸谓王曰：“是不能得赵也。”\u003cbr/\u003e\u003cbr/\u003e     楚王问于范环\u003cbr/\u003e\u003cbr/\u003e     楚王问于范环曰：“寡人欲置相于秦，孰可？”对曰：“臣不足以知之。”王曰：“吾相甘茂，可乎？”范环对曰：“不可。”王曰：“何也？”曰：“夫史举，上蔡之监门也。大不如事君，小不如处室，以苛廉闻于世，甘茂事之顺焉。故惠王之明，武王之察，张仪之好谮，甘茂事之，取十官而无罪，茂诚贤者也，然而不可相秦。秦之有贤相也，非楚国之利也。且王尝用滑于越，而纳句章，昧之难，越乱，故楚南察濑胡，而野江东。计王之功所以能如此者，越乱而楚治也。今王以用之于越矣，而忘之于秦，臣以为王钜速忘矣！王若欲置相于秦乎？若公孙郝者可。夫公孙郝之于秦王，亲也。少与之同衣，长与之同车，被王衣以听事，真大王之相已。王相之，楚国之大利也。”\u003cbr/\u003e\u003cbr/\u003e     苏秦为赵合从说楚威王","cnt":0,"sort":6629026,"author":"刘向整理","prev":"6629025.html","next":"6629027.html","book_title":"战国策","updateTimeFmt":"2024-03-28 17:25:35","category":"都市小说"}