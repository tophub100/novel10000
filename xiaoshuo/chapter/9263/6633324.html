{"id":0,"code":"6633324.html","title":"第7章 四德八能四情","latest_chapter_name":"正文 第25章 八卦拳神化之功借天地之气候形式法","xiao_shuo_code":"9263","content":"\u003cbr/\u003e\u003cbr/\u003e    四德者，顺逆和化。四者，即拳中合宜之理也。顺者，手足顺其自然往前伸也；逆者，气力往回缩也；和者，气力中正无乖也；化者，化其后天之气力归于丹田而返真阳也。\u003cbr/\u003e\u003cbr/\u003e     八能者，乃搬拦截扣，推托带领。八者，即拳中之性也。搬者，搬敌人之手足肩胯是也；拦者，拦敌人之手足如研肘是也；截者，突住敌人之手足胳膊腿是也；扣者，扣敌人之两手并胸小腹是也；推者，推敌人之两手并身，其中有单手推者，有双手推者(即双撞掌也)是也；托者，托敌人之两手，有平托者，有望高托者是也；带者，敌人抓住我手，极力往回带，或挂敌人之手皆是也；领者，领敌人之身，或敌人之两手，往左右领去，或往上领，或往下领，即使敌人不得中正之劲也。\u003cbr/\u003e\u003cbr/\u003e     八能者，内含六十四事，合六十四卦也。八者，正卦也，即上乾下乾之类；六十四者，变卦也，即上乾下坤，否泰互卦之类。所谓八搬八扣，各有八，合而为六十四者，则谓拳中之性也。\u003cbr/\u003e\u003cbr/\u003e     顺逆合化，为六十四卦之德也。六十四卦含之于顺逆合化四者之中，而为德行，行之于身而为道，用之于外而为情。情者，即起落钻翻也。且八能用时，或明而用之，或暗而用之，或打破彼之身式而用之。或化开彼之法式而用之，或刚进而用之，或柔进而用之，或进而用之，或退而用之，或诱而用之，或指上而用之下，或指下而用之上，或指左而打右，或指前而打后，或指此而打彼，或彼刚而我柔，或彼柔而我刚，或彼矮而我高，或彼动而我静，或彼静而我动，或看地之形式，伸缩往来分别而用之。地形者，远近险隘，广狭死生之类也，且身式将动而未动时，务要周身一家，合外内一道，再观彼之身式高矮，量彼之情形虚实，察彼之气质薄厚，将彼奸诈虚实，等等得之于心，随便酌量用之，而能时措之宜，至于拳内用法名目虽广，然无论如何动作变化，总以四情为表则也，四情用的合当，则能与性德合而为一道也。","cnt":0,"sort":6633324,"author":"孙禄堂","prev":"6633323.html","next":"6633325.html","book_title":"八卦拳学","updateTimeFmt":"2024-03-28 17:25:49","category":"都市小说"}