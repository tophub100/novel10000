{"id":0,"code":"6633342.html","title":"第25章 八卦拳神化之功借天地之气候形式法","latest_chapter_name":"正文 第25章 八卦拳神化之功借天地之气候形式法","xiao_shuo_code":"9263","content":"\u003cbr/\u003e\u003cbr/\u003e    闻之吾师程先生曰：“得天地之清者为之精(精者，虚也)，得地气之宁者为之灵(灵者，实也) 二者皆得方为神化之功”。学人欲练神化之功者，须择天时，地利，气候方向而练之。天时者，一年之中有阴阳二气，四时八节，二十四气，一气分为三候，共七十二候。练时，阳日起点往左旋，阴日起点往右转。大略言之，一日一换方向；详细言之。一时一换方向。此为天时也。地利者，须择山林茂盛之地，或寺观庄严之处或房屋洁净之区，此谓地利也。此理练法是借天地之灵气，受日月之照临，得五行之秀美，而能与太虚同体是为上乘神化之功也。且神化功用之实象者，则神之清秀，精之坚固，形色纯正，光润和美，身之利便，心之灵通，法之奥妙，其理渊渊如渊，而静深不可测，其气浩浩如天，而广大不可量。如此是拳术精微奥妙神化之形容也。如不知择地利借天时气候方向，只可用气力之功而习之，然久之功纯，亦能变化不已。不过是气力之所为耳，惟其不知天时，地利，故心中不能得着天地之灵秀也。大约天地间，凡物之美者，皆得天地之灵气，受日月之孕育，而能成为至善之物也。拳术之道亦莫不然。譬之在大圣贤，心含万理身包万象，与太虚同体，故心一动，其理流行于天地之间，发著于六合之远，而万物之中无物不有也，心一静，其气能缩至于心中，寂然如静室，无一物所有能与太虚合而为一体也。或曰圣人亦人耳，何者能与天地并立也，曰因圣人受天地之正气，率性修道而有其身，惟身体如同九重天，内外如一，玲珑透体，无有杂气搀入其中，心一思念，纯是天理，身一动作皆是天道 ，故能不勉而中，不思而得，从容中道，此圣人所以与太虚同体，与天地并立也。拳术之理，亦所以与圣道合而为一者也，其理既与圣道相合，学者胡不勉力而行之哉。\u003cbr/\u003e\u003cbr/\u003e     注：[]号内的文字为根据吴章淮所写的《八卦掌》","cnt":0,"sort":6633342,"author":"孙禄堂","prev":"6633341.html","next":"","book_title":"八卦拳学","updateTimeFmt":"2024-03-28 17:25:49","category":"都市小说"}