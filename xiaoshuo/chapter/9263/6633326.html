{"id":0,"code":"6633326.html","title":"第9章 无极学","latest_chapter_name":"正文 第25章 八卦拳神化之功借天地之气候形式法","xiao_shuo_code":"9263","content":"\u003cbr/\u003e\u003cbr/\u003e    无极形式者，当人未学之先，心中混混沌沌，一气浑沦，举动之间，但由天然之性也，而旋转无度，起落无节，外失诸修，内失诸养，知顺之所往，不知逆之所来，以至体质虚弱，阳极必阴阴极必死，往往归于无可如何之地。是摄生之术，讲求无方，良可慨也，惟圣人知逆运之机，修身之本，还元之道，总之不外形意、太极、八卦诸拳之理，一气伸缩之道，明善复初之功，求立于至善之极点，以复先天之元气，和而不流，中立而不倚，可与后世作法，亦可为万物立命，此之谓无极而生太极之式也，李东垣先生曰：人自虚无而生神，积神而生气，积气而生精，此自无而之有也；练精以化气，练气以化神，练神以还虚，此自有而之无也。拳术之道，生化之理，其即此意也夫。\u003cbr/\u003e\u003cbr/\u003e     第一节 无极学图解\u003cbr/\u003e\u003cbr/\u003e     起点面正，身子直立两手下垂，两足为九十度之形式，两足尖不往里扣，两足后根亦不往外扭。两足如立在空虚之地，动静不能自知也。静为无极体，动为无极用。若言其静，则胸中空空洞，意向思想一无所有，两目将神定住，内无所观，外无所视也；若言其动，则惟顺其天然之性，旋转不已，并无伸缩往来节制之意思也。然胸中虽空空洞洞，无意向思想之理，但腹内确有至虚至无之根，而能生出无极之气也。其气似雾，氤氤氲氲；黑白不辨，形如湍水；混混沌沌，清浊不分。惟此拳之形式未定，故各谓之无极形式。此理虽微，但能心思会悟，身体力行到极处自能知其所以然也。","cnt":0,"sort":6633326,"author":"孙禄堂","prev":"6633325.html","next":"6633327.html","book_title":"八卦拳学","updateTimeFmt":"2024-03-28 17:25:49","category":"都市小说"}