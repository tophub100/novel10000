{"id":0,"code":"6633341.html","title":"第24章 八卦拳练神还虚形式","latest_chapter_name":"正文 第25章 八卦拳神化之功借天地之气候形式法","xiao_shuo_code":"9263","content":"\u003cbr/\u003e\u003cbr/\u003e    拳术之道，有功用之理，有神化之理。上言阳火阴符，是功用；此言炼神还虚，是为妙用。妙用之功，其法何在？仍不外乎八卦拳之式求之，故开合动静，起落进退，生克变化，以臻无穷之妙，亦不离八卦，八卦不离四象，四象不离两仪，两仪不离一气，一气自虚无兆质矣。所以练神还虚之式者，与前所习之形式无异矣。惟手足身体外形不要着力，俱随意而行之，然身体亦并非全不有力，其劲不过极力往回缩去，意在蓄神耳。外形身体手足，俱以意运用之。行之已久，身体气力，化之似觉有若无，实若虚之意，每逢静中动时，伸缩往来飞腾变化，如入无人之境，而身体气力自觉无动，是不知己之动，而静则不知有彼也。夫若是，则能不见而章，不动而变，无为而成，至拳无拳，意无意，无形无象，无我无他，练神还虚，神化不测之妙道得矣。吾友张玉魁先生于炼神还虚之道，可臻精诣，环顾宇内，其合继张先生而起者乎，予日望之矣。","cnt":0,"sort":6633341,"author":"孙禄堂","prev":"6633340.html","next":"6633342.html","book_title":"八卦拳学","updateTimeFmt":"2024-03-28 17:25:49","category":"都市小说"}