{"id":0,"code":"6639438.html","title":"第25章 (25)","latest_chapter_name":"正文 第47章 (47)","xiao_shuo_code":"9274","content":"\u003cbr/\u003e\u003cbr/\u003e    若于他方恒沙界外。有一众生心中发明普贤行者。我于尔时。乘六牙象。分身百千皆至其处。纵彼障深未得见我。我与其人。暗中摩顶。拥护安慰令其成就　既以心闻。合法界体。境智无二。故法界中所有众生心中发明普贤行者。无不了知。无不起应。冥显二机皆获其益　三结答所问\u003cbr/\u003e\u003cbr/\u003e     佛问圆通。我说本因。心闻发明分别自在。斯为第一如文　三孙陀罗难陀三。一叙承尊教\u003cbr/\u003e\u003cbr/\u003e     孙陀罗难陀即从座起。顶礼佛足。而白佛言。我初出家从佛入道。虽具戒律。于三摩地心常散动未获无漏。世尊教我及俱絺罗观鼻端白　孙陀罗难陀此云艳喜。兼妻得名。是佛亲弟。前作数息。即约根说。今约观识。缘鼻端白以驻其心。令不散动　二依教修观二。一明观行\u003cbr/\u003e\u003cbr/\u003e     我初谛观。经三七日。见鼻中气。出入如烟。身心内明圆洞世界遍成虚净犹如琉璃。烟相渐销。鼻息成白　初观白相。经三七日后见息气犹如烟相。此观成时。身心内发。若身若器一时空净内外映彻犹如琉璃。此则因观生灭息相。观心融明将发空慧遂洞身界。犹在方便未能忘缘。故见其烟变成白相　二明悟益\u003cbr/\u003e\u003cbr/\u003e     心开漏尽。诸出入息化为光明。照十方界。得阿罗汉。世尊记我当得菩提　无生空慧既已现前。诸息不生纯是智慧。慧光明照一切皆如。世界众生无非圆妙。由斯漏尽当得菩提　三结答所问\u003cbr/\u003e\u003cbr/\u003e     佛问圆通。我以销息。息久发明。明圆灭漏。斯为第一　如文　四富楼那三。一叙宿辩二。一具谈权实\u003cbr/\u003e\u003cbr/\u003e     富楼那弥多罗尼子即从座起。顶礼佛足。而白佛言。我旷劫来辩才无碍。宣说苦空。深达实相　富楼那云满。弥多罗云慈。尼女声。得四辩才。旷劫便有。非独今日。苦空实相即权实法也。内秘外现成就众生。累劫如是　二备演法门\u003cbr/\u003e\u003cbr/\u003e     如是乃至恒沙如来秘密法门。我于众中微妙开示得无所畏　非今一佛所说法门。河沙佛所闻秘密法。我皆为众宣说无畏。言微妙者。巧以言辞譬喻方便随顺机感也　二明现证\u003cbr/\u003e\u003cbr/\u003e     世尊知我有大辩才。以音声轮教我发扬。我于佛前助佛转轮。因师子吼。成阿罗汉。世尊印我说法无上　如来知我有辩才智。遂教我以口轮说法。此则示令不以生灭心行说实相法。故能随说法净即智慧净。随智慧净即其心净也。师子吼者无畏说也　三结酬问\u003cbr/\u003e\u003cbr/\u003e     佛问圆通。我以法音降伏魔怨销灭诸漏。斯为第一　内以禅定智慧伏断爱见。外以神通说法降制魔外。则涅槃城存三宝不绝也　五优波离三。一遇佛受教\u003cbr/\u003e\u003cbr/\u003e     优波离即从座起。顶礼佛足。而白佛言。我亲随佛踰城出家。亲观如来六年勤苦。亲见如来降伏诸魔制诸外道解脱世间贪欲诸漏。承佛教戒　优波离云近执。即如来为太子时亲近执事之臣也。在家执事。出家亦尔。遂见修行降魔制外断惑成道也。故承如来教以持戒。律中度诸释种先度波离者。盖以初虽随佛后方得度　二因戒获证\u003cbr/\u003e\u003cbr/\u003e     如是乃至三千威仪八万微细性业遮业。悉皆清净。身心寂灭成阿罗汉。我是如来众中纲纪。亲印我心。持戒修身众推为上　有威可畏。有仪可象。二百五十各有四仪。复对三聚。故成三千。复以三千。配身口七支四分烦恼。转成八万四千。今举大数耳。杀盗淫妄性元是罪。不待制止。犯即成业。故云性业。余即因过始制。制前犯即无罪。故云遮业。由持戒故不犯诸尘。尘既不生。身亦无得。故身寂灭。我身不有我心何依。根尘既亡心无所有。故亦寂灭。如是诸法一时清净。唯一宝觉。本来无染。真持戒耳。由是获证。言纲纪者结要之处。以能决断重轻开遮持犯。制众行事。令人法高尚为后轨也　三结酬所问\u003cbr/\u003e\u003cbr/\u003e     佛问圆通。我以执身身得自在。次第执心心得通达。然后身心一切通利。斯为第一　持戒修身。禁防尘染。观身实相尘自不生。能分别心依何所有。是故身心通达自在　六目犍连三。一遇缘闻教\u003cbr/\u003e\u003cbr/\u003e     大目犍连即从座起。顶礼佛足。而白佛言。我初于路乞食。逢遇优楼频螺伽耶那提三迦叶波宣说如来因缘深义　目犍连姓。云采菽氏。拘律陀名。云无节树。优楼频螺云木苽林。伽耶云城。那提云江。缘如舍利弗中和会　二因教通悟二。一获悟入道\u003cbr/\u003e\u003cbr/\u003e     我顿发心。得大通达。如来惠我。袈裟着身。须发自落　前闻因缘深义。即由因缘。深达实相。实相无相。身心寂灭。由是开悟名大通达　二因悟得通\u003cbr/\u003e\u003cbr/\u003e     我游十方得无挂碍。神通发明推为无上。成阿罗汉。宁唯世尊。十方如来叹我神力圆明清净自在无畏　谓由开悟。分别不生。意识不起。即是以湛旋其虚妄灭生。伏还元觉。湛性既深。心光宣发。神通大用由此现前。能游十方无碍自在　三结酬重指\u003cbr/\u003e\u003cbr/\u003e     佛问圆通。我以旋湛。心光发宣。如澄浊流久成清莹。斯为第一　旋湛即定。心光即慧。由定发慧神用无边。如水澄清万像斯现。已上六人依识悟入竟　四复大同本证七。一火头金刚三。一遇佛闻教\u003cbr/\u003e\u003cbr/\u003e     乌刍瑟摩于如来前。合掌顶礼佛之双足。而白佛言。我常先忆久远劫前。性多贪欲。有佛出世名曰空王。说多淫人成猛火聚　乌刍瑟摩此云火头。因多贪欲。闻教修观。从此获悟。贪欲盛者是鬼狱因。因为欲火所炽。果为业火所烧。因果相当俱名火聚　二依教修观二。一观成获悟\u003cbr/\u003e\u003cbr/\u003e     教我遍观百骸四支诸冷暖气。神光内凝。化多淫心成智慧火　初观身心。唯见暖触。后观暖气。无相无生。我身自空。暖依何住。身心既寂性火妙发。故云神光内凝成智慧火　二重指释成\u003cbr/\u003e\u003cbr/\u003e     从是诸佛皆呼召我名为火头。我以火光三昧力故成阿罗汉。心发大愿。诸佛成道。我为力士亲伏魔怨　因观火性。得真三昧。以火为入道初门。故云火头。火能破坏一切诸法。故发大愿。为力士身破魔护法也　三结酬所问\u003cbr/\u003e\u003cbr/\u003e     佛问圆通。我以谛观身心暖触无碍流通。诸漏既销。生大宝焰。登无上觉。斯为第一　暖触即空。故云无碍。性火妙发。故曰流通。内凝外现。故生宝焰　二持地菩萨三。一遇佛受教二。一总值诸佛具修福业\u003cbr/\u003e\u003cbr/\u003e     持地菩萨即从座起。顶礼佛足。而白佛言。我念往昔。普光如来出现于世。我为比丘。常于一切要路津口。田地险隘有不如法妨损车马。我皆平填。或作桥梁。或负沙土。如是勤苦经无量佛出现于世。或有众生。于阛阓处要人擎物。我先为擎。至其所诣。放物即行。不取其直　勤身苦己利益多众。经无量佛作无畏施。福因广也。市垣曰阛。市门曰阓　二别值毗舍亲承开示\u003cbr/\u003e\u003cbr/\u003e     毗舍浮佛现在世时。世多饥荒。我为负人。无问远近唯取一钱。或有车牛被于泥溺。我有神力。为其推轮拔其苦恼。时国大王延佛设斋。我于尔时。平地待佛。毗舍如来摩顶谓我。当平心地。则世界地一切皆平　毗舍浮云遍一切自在。平治路地。待佛经过。佛以自证法门开示令平心地。一切皆平。者心为万法所依。平等含育长养一切。故名为地。若能平等性观与此相应。则一切法无不平等自在无碍。由是佛名一切自在耳　二因教获悟二。一正陈悟旨\u003cbr/\u003e\u003cbr/\u003e     我即心开。见身微尘与造世界所有微尘。等无差别。微尘自性不相触摩。乃至刀兵亦无所触　闻平心地。即悟我心本来平等。若身若界所有微尘皆无自性。但从虚妄分别所现。唯一实相。本如来藏。犹如空华翳故妄见。空本无华。复何相碍。由是刀兵亦无所触　二因悟获证\u003cbr/\u003e\u003cbr/\u003e     我于法性悟无生忍。成阿罗汉。回心今入菩萨位中。闻诸如来宣妙莲华佛知见地。我先证明。而为上首　身界二尘染净诸法本无自性。唯是实相如来藏性。故云法性。于此忍可元无生灭。决定不谬。名无生忍。此人开悟大乘而登小果者。以随彼意乐要入即入。如西域诸菩萨等。皆悟大道。嫌弃小乘犹如咳唾。多因王请即证小果。由人意乐岂不然乎。持地在昔证法华经。见普门品二重指结酬\u003cbr/\u003e\u003cbr/\u003e     佛问圆通。我以谛观身界二尘等无差别本如来藏虚妄发尘。尘销智圆。成无上道。斯为第一　如文可知　三月光童子三。一值佛受教\u003cbr/\u003e\u003cbr/\u003e     月光童子即从座起。顶礼佛足。而白佛言。我忆往昔恒河沙劫。有佛出世。名为水天。教诸菩萨修习水观入三摩地　月是太阴。能生于水。与所值佛。皆由所习而得其称　二依教修观二。一备陈修行二。一正成水想二。一正作想\u003cbr/\u003e\u003cbr/\u003e     观于身中水性无夺。初从涕唾。如是穷尽。津液精血大小便利身中旋复。水性一同。见水。身中与世界外浮幢王刹诸香水海。等无差别　一味水性。更非余大之所相倾。故名无夺。浮幢王刹香水海者。准华严经。华藏海中有大莲华。其莲华中有诸香水海。一一香水海为诸佛刹世界之种。今观身水与彼海同。故无差别　二叙偏证\u003cbr/\u003e\u003cbr/\u003e     我于是时。初成此观。但见其水。未得无身　水想成时。但得无我。犹执水相全是于身。未亡法见。故未无身　二因观值缘四。一入观值缘\u003cbr/\u003e\u003cbr/\u003e     当为比丘室中安禅。我有弟子窥窗观室。唯见清水遍在室中。了无所见。童稚无知取一瓦砾投于水内。激水作声。顾盻而去　初作假想。虽见其水与香水海等无差别。但自心见。非通他人。今定力转胜。果色亦胜。乃通他见。即实定果也。不同十遍处想成自见耳　二出观如病\u003cbr/\u003e\u003cbr/\u003e     我出定后。顿觉心痛。如舍利弗遭违害鬼。我自思惟。今我已得阿罗汉道。久离病缘。云何今日忽生心痛。将无退失　身子入定。于恒河岸为鬼所掌。出定头痛。佛语之曰。汝若无定身应碎坏。今我亦尔。将恐退失所证道果　三审缘指告\u003cbr/\u003e\u003cbr/\u003e     尔时童子捷来我前。说如上事。我则告言。汝更见水。可即开门入此水中除去瓦砾　四再定获安\u003cbr/\u003e\u003cbr/\u003e     童子奉教。后入定时。还复见水。瓦砾宛然。开门除出。我后出定。身质如初　二因修获证逢无量佛。如是至于山海自在通王如来。方得亡身。与十方界诸香水海。性合真空。无二无别。今于如来。得童真名。预菩萨会　前犹见水。今合真空无水可得。皆如来藏。故云亡身。即证法空也　三结所问\u003cbr/\u003e\u003cbr/\u003e     佛问圆通。我以水性一味流通。得无生忍。圆满菩提。斯为第一　四琉璃光菩萨三。一遇佛受教\u003cbr/\u003e\u003cbr/\u003e     琉璃光法王子即从座起。顶礼佛足。而白佛言。我忆往昔。经恒沙劫。有佛出世。名无量声。开示菩萨本觉妙明。观此世界及众生身。皆是妄缘风力所转　具云吠琉璃。此翻远山宝。由观自心风力所转。观成得用。身心洞彻犹彼琉璃。故以名焉。所值之佛名无量声。亦由观风而立名耳。开示本觉而观风者。风即动相。既属于妄。元来无动。无动即本觉也。由是欲显无动。而观于动　二依教修观二。一正修观行\u003cbr/\u003e\u003cbr/\u003e     我于尔时。观界安立。观世动时。观身动止。观心动念。诸动无二等无差别　标所观境\u003cbr/\u003e\u003cbr/\u003e     我时觉了此群动性。来无所从。去无所至。十方微尘颠倒众生同一虚妄。如是乃至三千大千一世界内所有众生。如一器中贮百蚊蚋。啾啾乱鸣。于分寸中鼓发狂闹　正观察也。既世界身心皆由风动。风自何生而动诸物。物不动时去至何所。风既无从。物成妄动。故见十方一切众生。狂自鼓闹。同一虚妄本无所因　二观成获益\u003cbr/\u003e\u003cbr/\u003e     逢佛未几得无生忍。尔时心开。乃见东方不动佛国。为法王子。事十方佛。身心发光洞彻无碍　未几犹在近也。依教观察。受教未久即证无生。由观生灭证不生灭。故见东方不动佛国。我身及器咸即本觉妙明元体。故云发光洞彻无碍　三结酬所问\u003cbr/\u003e\u003cbr/\u003e     佛问圆通。我以观察风力无依。悟菩提心。入三摩地。合十方佛。传一妙心。斯为第一　五虚空藏菩萨四。一同佛所得\u003cbr/\u003e\u003cbr/\u003e     虚空藏菩萨即从座起。顶礼佛足。而白佛言。我与如来。定光佛所得无边身　定光佛即然灯佛也。由观四大虚妄有生无物可得同于虚空。故得身相犹如虚空周遍无碍也　二备叙神用\u003cbr/\u003e\u003cbr/\u003e     尔时手执四大宝珠。照明十方微尘佛刹。化成虚空。又于自心现大圆镜。内放十种微妙宝光。流灌十方。尽虚空际诸幢王刹。来入镜内。涉入我身。身同虚空不相妨碍。身能善入微尘国土。广行佛事。得大随顺　观四大性及以自心。唯是圆明清净宝觉。觉体无碍周遍一切。故能以四宝珠照十方界。化成虚空。于心现镜。光照诸刹。来入镜中。身刹互入不相妨碍。广大随顺施作佛事。十种光者十身卢舍那也　三由观获证\u003cbr/\u003e\u003cbr/\u003e     此大神力。由我谛观四大无依妄想生灭虚空无二佛国本同。于同发明。得无生忍　此叙观成获忍发此大用。四大身心。虚空佛国。同一虚妄唯是圆常。冥此发用。岂拘方所　四结酬所问\u003cbr/\u003e\u003cbr/\u003e     佛问圆通。我以观察虚空无边。入三摩地。妙力圆明。斯为第一　由观空故。现身现土互相涉入。依此得名虚空藏耳　六弥勒菩萨三。一遇佛受教\u003cbr/\u003e\u003cbr/\u003e     弥勒菩萨即从座起。顶礼佛足。而白佛言。我忆往昔经微尘劫。有佛出世。名日月灯明。我从彼佛而得出家。心重世名。好游族姓。尔时世尊教我修习唯心识定入三摩地　具云梅咀利曳那。此云慈氏。灯明佛时。妙光菩萨八百弟子。中有一人。号曰求名。是此人也。心重世名多游族姓者。盖由心外见境。驰求不息。分别诸法种类名相。不知自心熏习所现。即是不了心及缘。则生二妄想也。为对治故。教唯识观　二依教修观二。一久修离过\u003cbr/\u003e\u003cbr/\u003e     历劫已来。以此三昧事恒沙佛。求世名心歇灭无有　初修此观。已得对治。知世名利有无厚薄。皆我自己唯识所变。不从他来。由此驰求顿尔皆息　二观成得道二。一证唯心\u003cbr/\u003e\u003cbr/\u003e     至然灯佛出现于世。我乃得成无上妙圆识心三昧。乃至尽空如来国土净秽有无。皆是我心变化所现　此观初成。位当解行。今得三昧正入初地。名真见道。谓以一实根本无分别智与法界冥合。能所一如无有二相。故唯识颂云。若时于所缘。智都无所得。尔时住唯识。离二取相故。当尔之时。方名亲证。乃至尽空如来国土净秽有无。皆是我心变化所现故五位中名通达位也　二现诸佛","cnt":0,"sort":6639438,"author":"赖永海","prev":"6639437.html","next":"6639439.html","book_title":"首楞严经疏","updateTimeFmt":"2024-03-28 17:25:52","category":"都市小说"}