{"id":0,"code":"6629084.html","title":"第10章 辨阴阳易差后劳复病脉证并治","latest_chapter_name":"正文 第10章 辨阴阳易差后劳复病脉证并治","xiao_shuo_code":"9216","content":"\u003cbr/\u003e\u003cbr/\u003e    （392）伤寒阴阳易之为病，其人身体重、少气、少腹里急，或引阴中拘挛，热上冲胸，头重不欲举，眼中生花，膝胫拘急者，烧散主之。\u003cbr/\u003e\u003cbr/\u003e     烧散方：\u003cbr/\u003e\u003cbr/\u003e     妇人中，近隐处，取烧作灰。\u003cbr/\u003e\u003cbr/\u003e     右一味，水服方寸匕，日三服，小便即利，阴头微肿，此为愈矣。妇人病取男子烧服。\u003cbr/\u003e\u003cbr/\u003e     （393）大病差后劳复者，枳实栀子豉汤主之。\u003cbr/\u003e\u003cbr/\u003e     枳实栀子豉汤方：\u003cbr/\u003e\u003cbr/\u003e     枳实三枚，炙栀子十四个，擘豉一升，绵裹\u003cbr/\u003e\u003cbr/\u003e     右三味，以清浆水七升，空煮取四升；内枳实、栀子，煮取二升；下豉，更煮五六沸，去滓，温分再服，覆，令微似汗。若有宿食者，内大黄如博棋子五六枚，服之愈。\u003cbr/\u003e\u003cbr/\u003e     （394）伤寒差以后更发热，小柴胡汤主之；脉浮者，以汗解之；脉沉实（一作紧）者，以下解之。\u003cbr/\u003e\u003cbr/\u003e     （395）大病差后，从腰以下有水气者，牡蛎泽泻散主之。\u003cbr/\u003e\u003cbr/\u003e     牡蛎泽泻散方：\u003cbr/\u003e\u003cbr/\u003e     牡蛎熬泽泻 蜀漆暖水洗去腥葶苈子熬商陆根熬海藻洗去咸栝楼根各等分\u003cbr/\u003e\u003cbr/\u003e     右七味，异捣，下筛为散；更于臼中治之，白饮和服方寸匕，日三服。小便利，止后服。\u003cbr/\u003e\u003cbr/\u003e     （396）大病差后，喜唾，久不了了，胸上有寒，当以丸药温之，宜理中丸。\u003cbr/\u003e\u003cbr/\u003e     理中丸方：\u003cbr/\u003e\u003cbr/\u003e     人参 白术 甘草炙干姜各三两\u003cbr/\u003e\u003cbr/\u003e     右四味，捣筛，蜜和为丸，如鸡子黄许大，以沸汤数合，和一丸，研碎，温服之，日三服。\u003cbr/\u003e\u003cbr/\u003e     （397）伤寒解后，虚羸少气，气逆欲吐，竹叶石膏汤主之。\u003cbr/\u003e\u003cbr/\u003e     竹叶石膏汤方：\u003cbr/\u003e\u003cbr/\u003e     竹叶二把石膏一斤半夏半升，洗麦门冬一升，去心人参二两甘草二两，炙粳米半升\u003cbr/\u003e\u003cbr/\u003e     右七味，以水一斗，煮取六升，去滓；内粳米，煮米熟，汤成去米，温服一升，日三服。\u003cbr/\u003e\u003cbr/\u003e     （398）病人脉已解，而日暮微烦。以病新差，人强与谷，脾胃气尚弱，不能消谷，故令微烦；损谷则愈。","cnt":0,"sort":6629084,"author":"张仲景","prev":"6629083.html","next":"","book_title":"伤寒杂病论","updateTimeFmt":"2024-03-28 17:25:36","category":"都市小说"}