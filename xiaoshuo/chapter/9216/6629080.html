{"id":0,"code":"6629080.html","title":"第6章 辨太阴病脉证并治","latest_chapter_name":"正文 第10章 辨阴阳易差后劳复病脉证并治","xiao_shuo_code":"9216","content":"\u003cbr/\u003e\u003cbr/\u003e    （273）太阴之为病，腹满而吐，食不下，自利益甚，时腹自痛。若下之，必胸下结？革更？。\u003cbr/\u003e\u003cbr/\u003e     （274）太阴中风，四肢烦疼，阳微阴涩而长者，为欲愈。\u003cbr/\u003e\u003cbr/\u003e     （275）太阴病欲解时，从亥至丑上。\u003cbr/\u003e\u003cbr/\u003e     （276）太阴病，脉浮者，可发汗，宜桂枝汤。\u003cbr/\u003e\u003cbr/\u003e     （277）自利、不渴者，属太阴，以其藏有寒故也，当温之。宜服四逆辈。\u003cbr/\u003e\u003cbr/\u003e     （278）伤寒脉浮而缓，手足自温者，系在太阴。太阴当发身黄；若小便自利者，不能发黄。至七八日，虽暴烦下利，日十余行，必自止。以脾家实，腐秽当去故也。\u003cbr/\u003e\u003cbr/\u003e     （279）本太阳病，医反下之，因尔腹满时痛者，属太阴也，桂枝加芍药汤主之；大实痛者，桂枝加大黄汤主之。\u003cbr/\u003e\u003cbr/\u003e     桂枝加芍药汤方：\u003cbr/\u003e\u003cbr/\u003e     桂枝三两，去皮芍药六两甘草二两，炙大枣十二枚，擘生姜三两，切\u003cbr/\u003e\u003cbr/\u003e     右五味，以水七升，煮取三升，去滓，温分三服。本云桂枝汤，今加芍药。\u003cbr/\u003e\u003cbr/\u003e     桂枝加大黄汤方：\u003cbr/\u003e\u003cbr/\u003e     桂枝三两，去皮大黄二两芍药六两生姜三两，切甘草二两，炙大枣十二枚，擘\u003cbr/\u003e\u003cbr/\u003e     右六味，以水七升，煮取三升，去滓，温服一升，日三服。\u003cbr/\u003e\u003cbr/\u003e     （280）太阴为病，脉弱，其人续自便利，设当行大黄、芍药者，宜减之，以其人胃气弱，易动故也。","cnt":0,"sort":6629080,"author":"张仲景","prev":"6629079.html","next":"6629081.html","book_title":"伤寒杂病论","updateTimeFmt":"2024-03-28 17:25:36","category":"都市小说"}