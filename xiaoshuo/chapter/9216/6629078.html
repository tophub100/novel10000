{"id":0,"code":"6629078.html","title":"第4章 辨阳明病脉证并治","latest_chapter_name":"正文 第10章 辨阴阳易差后劳复病脉证并治","xiao_shuo_code":"9216","content":"\u003cbr/\u003e\u003cbr/\u003e    （179）问曰：病有太阳阳明，有正阳阳明，有少阳阳明，何谓也？答曰：太阳阳明者，脾约是也；正阳阳明者，胃家实是也；少阳阳明者，发汗、利小便已，胃中燥、烦、实、大便难是也。\u003cbr/\u003e\u003cbr/\u003e     （180）阳明之为病，胃家实是也。\u003cbr/\u003e\u003cbr/\u003e     （181）问曰：何缘得阳明病？答曰：太阳病，若发汗、若下、若利小便，此亡津液，胃中干燥，因转属阳明，不更衣，内实大便难者，此名阳明也。\u003cbr/\u003e\u003cbr/\u003e     （182）问曰：阳明病外证云何？答曰：身热、汗自出、不恶寒，反恶热也。\u003cbr/\u003e\u003cbr/\u003e     （183）问曰：病有得之一日，不发热而恶寒者，何也？答曰：虽得之一日，恶寒将自罢，即汗出而恶热也。\u003cbr/\u003e\u003cbr/\u003e     （184）问曰：恶寒何故自罢？答曰：阳明居中，主土也。万物所归，无所复传。始虽恶寒，二日自止，此为阳明病也。\u003cbr/\u003e\u003cbr/\u003e     （185）本太阳，初得病时，发其汗，汗先出不彻，因转属阳明也。伤寒发热、无汗、呕不能食、而反汗出濈濈然者，是转属阳明也。\u003cbr/\u003e\u003cbr/\u003e     （186）伤寒三日，阳明脉大。\u003cbr/\u003e\u003cbr/\u003e     （187）伤寒脉浮而缓，手足自温者，是为系在太阴。太阴者，身当发黄；若小便自利者，不能发黄；至七八日，大便？革更？者，为阳明病也。\u003cbr/\u003e\u003cbr/\u003e     （188）伤寒转系阳明者，其人湒湒然微汗出也。\u003cbr/\u003e\u003cbr/\u003e     （189）阳明中风，口苦、咽干、腹满、微喘、发热、恶寒、脉浮而紧。若下之，则腹满小便难也。\u003cbr/\u003e\u003cbr/\u003e     （190）阳明病，若能食，名中风；不能食，名中寒。\u003cbr/\u003e\u003cbr/\u003e     （191）阳明病，若中寒者，不能食，小便不利，手足濈濈然汗出，此欲作固瘕，必大便初？革更？后溏。所以然者，以胃中冷，水谷不别故也。\u003cbr/\u003e\u003cbr/\u003e     （192）阳明病，初欲食，小便反不利，大便自调，其人骨节疼，翕翕如有热状，奄然发狂，濈濈然汗出而解者，此水不胜谷气，与汗共并，脉紧则愈。\u003cbr/\u003e\u003cbr/\u003e     （193）阳明病，欲解时，从申至戌上。\u003cbr/\u003e\u003cbr/\u003e     （194）阳明病，不能食，攻其热必哕。所以然者，胃中虚冷故也。以其人本虚，攻其热必哕。\u003cbr/\u003e\u003cbr/\u003e     （195）阳明病，脉迟，食难用饱。饱则微烦头眩，必小便难，此欲作谷瘅，虽下之，腹满如故。所以然者，脉迟故也。\u003cbr/\u003e\u003cbr/\u003e     （196）阳明病，法多汗，反无汗，其身如虫行皮中状者，此以久虚故也。\u003cbr/\u003e\u003cbr/\u003e     （197）阳明病，反无汗而小便利，二三日呕而咳，手足厥者，必苦头痛；若不咳、不呕、手足不厥者，头不痛。\u003cbr/\u003e\u003cbr/\u003e     （198）阳明病，但头眩，不恶寒，故能食而咳，其人咽必痛；若不咳者，咽不痛。\u003cbr/\u003e\u003cbr/\u003e     （199）阳明病，无汗、小便不利、心中懊？者，身必发黄。\u003cbr/\u003e\u003cbr/\u003e     （200）阳明病，被火，额上微汗出，而小便不利者，必发黄。\u003cbr/\u003e\u003cbr/\u003e     （201）阳明病，脉浮而紧者，必潮热发作有时；但浮者，必盗汗出。\u003cbr/\u003e\u003cbr/\u003e     （202）阳明病，口燥，但欲漱水，不欲咽者，此必衄。\u003cbr/\u003e\u003cbr/\u003e     （203）阳明病，本自汗出，医更重发汗，病已差，尚微烦不了了者，此必大便？革更？故也。以亡津液，胃中干燥，故令大便？革更？。当问其小便日几行，若本小便日三四行，今日再行，故知大便不久出。今为小便数少，以津液当还入胃中，故知不久必大便也。\u003cbr/\u003e\u003cbr/\u003e     （204）伤寒呕多，虽有阳明证，不可攻之。\u003cbr/\u003e\u003cbr/\u003e     （205）阳明病，心下？革更？满者，不可攻之。攻之，利遂不止者死；利止者愈。\u003cbr/\u003e\u003cbr/\u003e     （206）阳明病，面合色赤，不可攻之。必发热，色黄者，小便不利也。\u003cbr/\u003e\u003cbr/\u003e     （207）阳明病，不吐、不下、心烦者，可与调胃承气汤。\u003cbr/\u003e\u003cbr/\u003e     调胃承气汤方：\u003cbr/\u003e\u003cbr/\u003e     甘草二两，炙芒硝半斤大黄四两，清酒洗\u003cbr/\u003e\u003cbr/\u003e     右三味，切，以水三升，煮二物至一升，去梓；内芒硝，更上微火一二沸，温顿服之，以调胃气。\u003cbr/\u003e\u003cbr/\u003e     （208）阳明病，脉迟，虽汗出不恶寒者，其身必重，短气，腹满而喘。有潮热者，此外欲解，可攻里也。手足濈濈然汗出者，此大便已？革更？也，大承气汤主之；若汗多，微发热恶寒者，外未解也；（一法与桂枝汤）其热不潮，未可与承气汤；若腹大满不通者，可与小承气汤，微和胃气，勿令至大泄下。\u003cbr/\u003e\u003cbr/\u003e     大承气汤：\u003cbr/\u003e\u003cbr/\u003e     大黄四两，酒洗厚朴半斤，炙，去皮枳实五枚，炙芒硝三合\u003cbr/\u003e\u003cbr/\u003e     右四味，以水一斗，先煮二物，取五升，去滓；内大黄，更煮取二升，去滓；内芒硝，更上微火一两沸，分温再服。得下，余勿服。\u003cbr/\u003e\u003cbr/\u003e     小承气汤方：\u003cbr/\u003e\u003cbr/\u003e     大黄四两，洒洗厚朴二两，去皮，炙枳实大者，炙，三枚\u003cbr/\u003e\u003cbr/\u003e     右三味，以水四升，煮取一升二合，去滓，分温二服。初服汤当更衣，不尔者尽饮之；若更衣者，勿服之。\u003cbr/\u003e\u003cbr/\u003e     （209）阳明病，潮热、大便微？革更？者，可与大承气汤；不？革更？者，不可与之。若不大便六七日，恐有燥屎，欲知之法，少与小承气汤，汤入腹中，转失气者，此有燥屎也，乃可攻之；若不转失气者，此但初头？革更？，后必溏，不可攻之，攻之必胀满不能食也。欲饮水者，与水则哕，其后发热者，必大便复？革更？而少也，以小承气汤和之；不转失气者，慎不可攻也。\u003cbr/\u003e\u003cbr/\u003e     （210）夫实则谵语，虚则郑声。郑声者，重语也；直视、谵语、喘满者死，下利者亦死。\u003cbr/\u003e\u003cbr/\u003e     （211）发汗多，若重发汗者，亡其阳，谵语，脉短者死；脉自和者不死。\u003cbr/\u003e\u003cbr/\u003e     （212）伤寒若吐、若下后不解，不大便五六日，上至十余日，日晡所发潮热，不恶寒，独语如见鬼状；若剧者，发则不识人，循衣摸床，惕而不安，微喘直视，脉弦者生，涩者死。微者，但发热谵语者，大承气汤主之。若一服利，则止后服。\u003cbr/\u003e\u003cbr/\u003e     （213）阳明病，其人多汗，以津液外出，胃中燥，大便必？革更？，？革更？则谵语，小承气汤主之，若一服谵语止者，更莫复服。\u003cbr/\u003e\u003cbr/\u003e     （214）阳明病，谵语、发潮热、脉滑而疾者，小承气汤主之。因与承气汤一升，腹中转气者，更服一升；若不转气者，勿更与之。明日又不大便，脉反微涩者，里虚也，为难治，不可更与承气汤也。\u003cbr/\u003e\u003cbr/\u003e     （215）阳明病，谵语、有潮热、反不能食者，胃中必有燥屎五六枚也；若能食者，但？革更？耳。宜大承气汤下之。\u003cbr/\u003e\u003cbr/\u003e     （216）阳明病、下血、谵语者，此为热入血室。但头汗者，刺期门，随其实而泻之，濈濈然汗出则愈。\u003cbr/\u003e\u003cbr/\u003e     （217）汗（汗一作卧）出谵语者，以有燥屎在胃中，此为风也。须下者，过经乃可下之；下之若早，语言必乱，以表虚里实故也。下之愈，宜大承气汤。\u003cbr/\u003e\u003cbr/\u003e     （218）伤寒四五日，脉沉而喘满。沉为在里，而反发其汗，津液越出，大便为难；表虚里实，久则谵语。\u003cbr/\u003e\u003cbr/\u003e     （219）三阳合病，腹满、身重，难以转侧，口不仁、面垢、谵语、遗尿。发汗，则谵语；下之，则额上生汗、手足逆冷；若自汗出者，白虎汤主之。\u003cbr/\u003e\u003cbr/\u003e     白虎汤方：\u003cbr/\u003e\u003cbr/\u003e     知母六两石膏一斤，碎甘草二两，炙粳米六合\u003cbr/\u003e\u003cbr/\u003e     右四味，以水一斗，煮米熟，汤成去滓。温服一升，日三服。\u003cbr/\u003e\u003cbr/\u003e     （220）三阳并病，太阳证罢，但发潮热，手足执水执水汗出、大便难而谵语者，下之则愈，宜大承气汤。\u003cbr/\u003e\u003cbr/\u003e     （221）阳明病，脉浮而紧、咽燥、口苦、腹满而喘、发热汗出、不恶寒反恶热、身重。若发汗则躁，心愦愦反谵语；若加温针，必怵惕烦躁不得眠；若下之，则胃中空虚，客气动膈，心中懊？。舌上胎者，栀子豉汤主之。\u003cbr/\u003e\u003cbr/\u003e     栀子豉汤方：\u003cbr/\u003e\u003cbr/\u003e     肥栀子十四枚擘香豉四合，绵裹\u003cbr/\u003e\u003cbr/\u003e     右二味，以水四升，煮栀子取二升半，去滓；内豉，更煮取一升半，去滓，分二服。温进一服，得快吐者，止后服。\u003cbr/\u003e\u003cbr/\u003e     （222）若渴欲饮水，口干舌燥者，白虎加人参汤主之。\u003cbr/\u003e\u003cbr/\u003e     白虎加人参汤：\u003cbr/\u003e\u003cbr/\u003e     知母六两石膏碎，一斤甘草炙，二两粳米六合人参三两\u003cbr/\u003e\u003cbr/\u003e     右五味，以水一斗，煮米熟，汤成去滓，温服一升，日三服。\u003cbr/\u003e\u003cbr/\u003e     （223）若脉浮、发热、渴欲饮水、小便不利者，猪苓汤主之。\u003cbr/\u003e\u003cbr/\u003e     猪苓汤方：\u003cbr/\u003e\u003cbr/\u003e     猪苓去皮茯苓 泽泻 阿胶 滑石碎，各一两\u003cbr/\u003e\u003cbr/\u003e     右五味，以水四升，先煮四味，取二升，去滓；内阿胶烊消。温服七合，日三服。\u003cbr/\u003e\u003cbr/\u003e     （224）阳明病，汗出多而渴者，不可与猪苓汤。以汗多胃中燥，猪铃汤复利其小便故也。\u003cbr/\u003e\u003cbr/\u003e     （225）脉浮而迟，表热里寒，下利清谷者，四逆汤主之。\u003cbr/\u003e\u003cbr/\u003e     （226）若胃中虚冷，不能食者，饮水则哕。\u003cbr/\u003e\u003cbr/\u003e     （227）脉浮、发热、口干、鼻燥、能食者则衄。\u003cbr/\u003e\u003cbr/\u003e     （228）阳明病，下之，其外有热，手足温，不结胸，心中懊？，饥不能食，但头汗出者，栀子豉汤主之。\u003cbr/\u003e\u003cbr/\u003e     （229）阳明病，发潮热、大便溏、小便自可、胸胁满不去者。\u003cbr/\u003e\u003cbr/\u003e     （230）阳明病，胁下？革更？满，不大便而呕，舌上白胎者，可与小柴胡汤。上焦得通，津液得下，胃气因和，身濈濈然汗出而解。\u003cbr/\u003e\u003cbr/\u003e     （231）阳明中风，脉弦浮大，而短气，腹都满，胁下及心痛，久按之气不通，鼻干，不得汗，嗜卧，一身及目悉黄，小便难，有潮热，时时哕，耳前后肿，刺之小差，外不解，病过十日，脉续浮者，与小柴胡汤。\u003cbr/\u003e\u003cbr/\u003e     （232）脉但浮，无余证者，与麻黄汤。若不尿，腹满加哕者，不治。\u003cbr/\u003e\u003cbr/\u003e     （233）阳明病，自汗出。若发汗，小便自利者，此为津液内竭，虽？革更？不可攻之；当须自欲大便，宜蜜煎导而通之。若土瓜根及大猪胆汁，皆可为导。\u003cbr/\u003e\u003cbr/\u003e     蜜煎导方：\u003cbr/\u003e\u003cbr/\u003e     食蜜七合\u003cbr/\u003e\u003cbr/\u003e     右一味，于铜器内，微火煎，当须凝如饴状，搅之勿令焦著，欲可丸，并手捻作挺，令头锐，大如指，长二寸许。当热时急作，冷则？革更？。以内谷道中，以手急抱，欲大便时乃去之。\u003cbr/\u003e\u003cbr/\u003e     又大猪胆一枚，泻汁，和少许法醋，以灌谷道内，如一食顷，当大便出宿食恶物，甚效。\u003cbr/\u003e\u003cbr/\u003e     （234）阳胆病，脉迟、汗出多、微恶寒者，表未解也，可发汗，宜桂枝汤。\u003cbr/\u003e\u003cbr/\u003e     （235）阳胆病，脉浮、无汗而喘者，发汗则愈，宜麻黄汤。\u003cbr/\u003e\u003cbr/\u003e     （236）阳明病，发热、汗出者，此为热越，不能发黄也。但头汗出，身无汗，剂颈而还，小便不利，渴引水浆者，此为瘀热在里，身必发黄，茵陈蒿汤主之。\u003cbr/\u003e\u003cbr/\u003e     茵陈蒿汤方：\u003cbr/\u003e\u003cbr/\u003e     茵陈蒿六两栀子十四枚，擘大黄二两，去皮\u003cbr/\u003e\u003cbr/\u003e     右三味，以水一斗二升，先煮茵陈，减六升；内二味，煮取三升，去滓，分三服。小便当利，尿如皂荚汁状，色正赤，一宿腹减，黄从小便去也。\u003cbr/\u003e\u003cbr/\u003e     （237）阳明证，其人喜忘者，必有畜血。所以然者，本有久瘀血，故令喜忘；屎虽？革更？，大便反易，其色必黑者，宜抵当汤下之。\u003cbr/\u003e\u003cbr/\u003e     （238）阳胆病，下之，心中懊？而烦，胃中有燥屎者，可攻。腹微满，初头？革更？，后必溏，不可攻之。若有燥屎者，宜大承气汤。\u003cbr/\u003e\u003cbr/\u003e     （239）病人不大便五六日，绕脐痛、烦躁、发作有时者，此有燥屎，故使不大便也。\u003cbr/\u003e\u003cbr/\u003e     （240）病人烦热，汗出则解；又如疟状，日晡所发热者，属阳明也。脉实者，宜下之；脉浮虚者，宜发汗。下之与大承气汤，发汗宜桂枝汤。\u003cbr/\u003e\u003cbr/\u003e     （241）大下后，六七日不大便，烦不解，腹满痛者，此有燥屎也。所以然者，本有宿食故也，宜大承气汤。\u003cbr/\u003e\u003cbr/\u003e     （242）病人小便不利，大便乍难乍易，时有微热，喘冒（一作息）不能卧者，有燥屎也，宜大承气汤。\u003cbr/\u003e\u003cbr/\u003e     （243）食谷欲呕，属阳明也，吴茱萸汤主之。得汤反剧者，属上焦也。吴茱萸汤。\u003cbr/\u003e\u003cbr/\u003e     吴茱萸汤方：\u003cbr/\u003e\u003cbr/\u003e     吴茱萸一升，洗人参三两生姜六两，切大枣十二枚，擘\u003cbr/\u003e\u003cbr/\u003e     右四味，以水七升，煮取二升，去滓，温服七合。日三服。\u003cbr/\u003e\u003cbr/\u003e     （244）太阳病，寸缓、关浮、尺弱，其人发热汗出，复恶寒，不呕，但心下痞者，此以医下之也。如其不下者，病人不恶寒而渴者，此转属阳明也。小便数者，大便必？革更？，不更衣十日，无所苦也。渴欲饮水，少少与之，但以法救之。渴者，宜五苓散。\u003cbr/\u003e\u003cbr/\u003e     （245）脉阳微而汗出少者，为自和（一作如）也；汗出多者，为太过；阳脉实，因发其汗，出多者，亦为太过。太过者，为阳绝于里，亡津液，大便因？革更？也。\u003cbr/\u003e\u003cbr/\u003e     （246）脉浮而芤，浮为阳，芤为阴；浮芤相搏，胃气生势，其阳则绝。\u003cbr/\u003e\u003cbr/\u003e     （247）趺阳脉浮而涩，浮则胃气强，涩则小便数，浮涩相搏，大便则？革更？，其脾为约，麻子仁丸主之。\u003cbr/\u003e\u003cbr/\u003e     麻子仁丸：\u003cbr/\u003e\u003cbr/\u003e     麻子仁二升芍药半斤枳实半斤，炙大黄一斤，去皮厚朴一尺，炙，去皮杏仁一升，去皮尖，熬\u003cbr/\u003e\u003cbr/\u003e     右六味，蜜和丸如梧桐子大。饮服十丸，日三服，渐加，以知为度。\u003cbr/\u003e\u003cbr/\u003e     （248）太阳病三日，发汗不解，蒸蒸发热者，属胃也，调胃承气汤主之。\u003cbr/\u003e\u003cbr/\u003e     （249）伤寒吐后，腹胀满者，与调胃承气汤。\u003cbr/\u003e\u003cbr/\u003e     （250）太阳病，若吐、若下、若发汗后，微烦、小便数、大便因？革更？者，与小承气汤，和之愈。\u003cbr/\u003e\u003cbr/\u003e     （251）得病二三日，脉弱，无太阳柴胡证，烦躁、心下？革更？；至四五日，虽能食，以小承气汤，少少与，微和之，令小安；至六日，与承气汤一升。若不大便六七日，小便少者，虽不受食，但初头？革更？，后必溏，未定成？革更？，攻之必溏；须小便利，屎定？革更？，乃可攻之，宜大承气汤。\u003cbr/\u003e\u003cbr/\u003e     （252）伤寒六七日，目中不了了，睛不和，无表里证，大便难，身微热者，此为实也。急下之，宜大承气汤。\u003cbr/\u003e\u003cbr/\u003e     （253）阳明病，发热、汗多者，急下之，宜大承气汤。\u003cbr/\u003e\u003cbr/\u003e     （254）发汗不解，腹满痛者，急下之，宜大承气汤。\u003cbr/\u003e\u003cbr/\u003e     （255）腹满不减，减不足言，当下之，宜大承气汤。\u003cbr/\u003e\u003cbr/\u003e     （256）阳明少阳合病，必下利。其脉不负者，为顺也；负者，失也。互相克贼，名为负也。脉滑而数者，有宿食也，当下之，宜大承气汤。\u003cbr/\u003e\u003cbr/\u003e     （257）病人无表里证，发热七八日，虽脉浮数者，可下之。假令已下，脉数不解，合热则消谷喜饥，至六七日，不大便者，有瘀血，宜抵当汤。\u003cbr/\u003e\u003cbr/\u003e     （258）若脉数不解。而下不止，必协热便脓血也。\u003cbr/\u003e\u003cbr/\u003e     （259）伤寒发汗已，身目为黄，所以然者，以寒湿（一作温）在里不解故也。以为不可下也，于寒湿中求之。\u003cbr/\u003e\u003cbr/\u003e     （260）伤寒七八日，身黄如桔子色，小便不利，腹微满者，茵陈蒿汤主之。\u003cbr/\u003e\u003cbr/\u003e     （261）伤寒身黄发热，栀子蘖皮汤主之。\u003cbr/\u003e\u003cbr/\u003e     栀子蘖皮汤方：\u003cbr/\u003e\u003cbr/\u003e     肥栀子十五个，擘甘草一两，炙黄蘖二两\u003cbr/\u003e\u003cbr/\u003e     右三味，以水四升，煮取一升半，去滓，分温再服。\u003cbr/\u003e\u003cbr/\u003e     （262）伤寒瘀热在里，身必黄，麻黄连轺赤小豆汤主之。\u003cbr/\u003e\u003cbr/\u003e     麻黄连轺赤小豆汤方：\u003cbr/\u003e\u003cbr/\u003e     麻黄二两，去节连轺二两，连翘根是杏仁四十个，去皮尖赤小豆一升大枣十二枚，擘生梓白皮一生，切生姜二两，切甘草二两，炙\u003cbr/\u003e\u003cbr/\u003e     右八味，以潦水一斗，先煮麻黄再沸，去上沫，内诸药，煮取三升，去滓。分温三服。半日服尽。","cnt":0,"sort":6629078,"author":"张仲景","prev":"6629077.html","next":"6629079.html","book_title":"伤寒杂病论","updateTimeFmt":"2024-03-28 17:25:36","category":"都市小说"}