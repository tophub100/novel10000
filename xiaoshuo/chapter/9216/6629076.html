{"id":0,"code":"6629076.html","title":"第2章 辨太阳病脉证并治中","latest_chapter_name":"正文 第10章 辨阴阳易差后劳复病脉证并治","xiao_shuo_code":"9216","content":"\u003cbr/\u003e\u003cbr/\u003e    （31）太阳病，项背强盩盩(ｓｈū)、无汗、恶风，葛根汤主之。\u003cbr/\u003e\u003cbr/\u003e     葛根汤方：\u003cbr/\u003e\u003cbr/\u003e     葛根四两麻黄三两，去节桂枝二两，去皮生姜三两，切甘草二两，炙芍药二两大枣十二枚，擘\u003cbr/\u003e\u003cbr/\u003e     右七味，以水一斗，先煮麻黄、葛根，减二升，去白沫，内诸药，煮取三升，去滓，温服一升，覆，取微似汗。余如桂枝法，将息及禁忌，诸汤皆仿此。\u003cbr/\u003e\u003cbr/\u003e     （32）太阳与阳明合病者，必自下利，葛根汤主之。\u003cbr/\u003e\u003cbr/\u003e     （33）太阳与阳明合病，不下利，但呕者，葛根加半夏汤主之。\u003cbr/\u003e\u003cbr/\u003e     葛根加半夏汤方：\u003cbr/\u003e\u003cbr/\u003e     葛根四两，麻黄三两，去节，甘草二两，炙芍药二两，桂枝二两，去皮生姜二两，切半夏半升，洗枣十二枚，擘\u003cbr/\u003e\u003cbr/\u003e     右八味，以水一斗，先煮葛根、麻黄，减二升，去白沫，内诸药，煮取三升，去滓，温服一升。覆，取微似汗。\u003cbr/\u003e\u003cbr/\u003e     （34）太阳病，桂枝证，医反下之，利遂不止，脉促者，表未解也；喘而汗出者，葛根黄芩黄连汤主之。\u003cbr/\u003e\u003cbr/\u003e     葛根黄芩黄连汤方：\u003cbr/\u003e\u003cbr/\u003e     葛根半斤甘草二两，炙黄芩三两黄连三两\u003cbr/\u003e\u003cbr/\u003e     右四味，以水八升，先煮葛根，减二升，内诸药，煮取二升，去滓，分温再服。\u003cbr/\u003e\u003cbr/\u003e     （35）太阳病，头痛、发热、身疼、腰痛、骨节疼痛、恶风、无汗而喘者，麻黄汤主之。\u003cbr/\u003e\u003cbr/\u003e     麻黄汤方：\u003cbr/\u003e\u003cbr/\u003e     麻黄三两，去节桂枝二两，去皮甘草一两，炙杏仁七十个，去皮尖\u003cbr/\u003e\u003cbr/\u003e     右四味，以水九升，先煮麻黄，减二升，去上沫，内诸药，煮取二升半，去滓，温服八合，覆，取微似汗，不须啜粥，余如桂枝法将息。\u003cbr/\u003e\u003cbr/\u003e     脉浮而紧，浮则为风，紧则为寒，风则伤卫，寒则伤营，营卫俱病，骨节烦痛，可发其汗，宜麻黄汤。\u003cbr/\u003e\u003cbr/\u003e     （36）太阳与阳明合病，喘而胸满者，不可下，宜麻黄汤。\u003cbr/\u003e\u003cbr/\u003e     （37）太阳病，十日以去，脉浮细而嗜卧者，外已解也。设胸满胁痛者，与小柴胡汤；脉但浮者，与麻黄汤。\u003cbr/\u003e\u003cbr/\u003e     小柴胡汤方：\u003cbr/\u003e\u003cbr/\u003e     柴胡半斤黄芩三两人参三两甘草炙生姜各三两，切大枣十二枚，擘半夏半升，洗\u003cbr/\u003e\u003cbr/\u003e     右七味，以水一斗二升，煮取六升，去滓，再煎取三升，温服一升，日三服。\u003cbr/\u003e\u003cbr/\u003e     （38）太阳中风，脉浮紧、发热、恶寒、身疼痛、不汗出而烦躁者，大青龙汤主之；若脉微弱，汗出恶风者，不可服之。服之则厥逆、筋惕肉？，此为逆也。\u003cbr/\u003e\u003cbr/\u003e     大青龙汤方：\u003cbr/\u003e\u003cbr/\u003e     麻黄六两，去节桂枝二两，去皮甘草二两，炙杏仁四十枚，去皮尖生姜三两，切大枣十枚，擘石膏如鸡子大，碎\u003cbr/\u003e\u003cbr/\u003e     右七味，以水九升，先煮麻黄，减二升，去上沫，内诸药，煮取三升，去滓，温服一升，取微似汗。汗出多者，温粉粉之。一服汗者，停后服；若复服，汗多亡阳，遂（一作逆）虚，恶风、烦躁、不得眠也。\u003cbr/\u003e\u003cbr/\u003e     （39）伤寒，脉浮缓，身不疼，但重，乍有轻时，无少阴证者，大青龙汤发之。\u003cbr/\u003e\u003cbr/\u003e     （40）伤寒，表不解，心下有水气，干呕、发热而咳，或渴，或利，或噎，或小便不利、少腹满，或喘者，小青龙汤主之。\u003cbr/\u003e\u003cbr/\u003e     小青龙汤方：\u003cbr/\u003e\u003cbr/\u003e     麻黄去节芍药 细辛 干姜 甘草炙桂枝各三两，去皮五味子半升半夏半升，洗\u003cbr/\u003e\u003cbr/\u003e     右八味，以水一斗，先煮麻黄减二升，去上沫，内诸药，煮取三升，去滓，温服一升。若渴，去半夏，加栝楼根三两；若微利，去麻黄，加荛花，如一鸡子，熬令赤色；若噎者，去麻黄，加附子一枚，炮；若小便不利、少腹满者，去麻黄，加茯苓四两；若喘，去麻黄，加杏仁半升，去皮尖。\u003cbr/\u003e\u003cbr/\u003e     （41）伤寒，心下有水气，咳而微喘、发热不渴。服汤已渴者，此寒去欲解也，小青龙汤主之。\u003cbr/\u003e\u003cbr/\u003e     （42）太阳病，外证未解，脉浮弱者，当以汗解，宜桂枝汤。\u003cbr/\u003e\u003cbr/\u003e     （43）太阳病，下之微喘者，表未解故也，桂枝加厚朴杏子汤主之。\u003cbr/\u003e\u003cbr/\u003e     桂枝加厚朴杏子汤方：\u003cbr/\u003e\u003cbr/\u003e     桂枝三两，去皮甘草二两，炙生姜三两，切芍药三两大枣十二枚，擘厚朴二两，炙，去皮杏仁五十枚，去皮尖\u003cbr/\u003e\u003cbr/\u003e     右七味，以水七升，微火煮取三升，去滓，温服一升，覆，取微似汗。\u003cbr/\u003e\u003cbr/\u003e     （44）太阳病，外证未解，不可下也，下之为逆；欲解外者，宜桂枝汤。\u003cbr/\u003e\u003cbr/\u003e     （45）太阳病，先发汗不解，而复下之，脉浮者不愈。浮为在外，而反下之，故令不愈。今脉浮，故在外，当须解外则愈，宜桂枝汤。\u003cbr/\u003e\u003cbr/\u003e     （46）太阳病，脉浮紧、无汗、发热、身疼痛，八九日不解，表证仍在，此当发其汗。服药已微除，其人发烦目瞑，剧者必衄，衄乃解。所以然者，阳气重故也，麻黄汤主之。\u003cbr/\u003e\u003cbr/\u003e     （47）太阳病，脉浮紧，发热，身无汗，自衄者愈。\u003cbr/\u003e\u003cbr/\u003e     （48）二阳并病，太阳初得病时，发其汗，汗先出不彻，因转属阳明，续自微汗出，不恶寒。若太阳病证不罢者，不可下，下之为逆，如此可小发汗。设面色缘缘正赤者，阳气怫郁在表，当解之熏之；若发汗不彻，不足言，阳气怫郁不得越，当汗不汗，其人躁烦，不知痛处，乍在腹中，乍在四肢，按之不可得，其人短气，但坐以汗出不彻故也，更发汗则愈。何以知汗出不彻？以脉涩故知也。\u003cbr/\u003e\u003cbr/\u003e     （49）脉浮数者，法当汗出而愈。若下之，身重、心悸者，不可发汗，当自汗出乃解。所以然者，尺中脉微，此里虚。须表里实，津液自和，便自汗出愈。\u003cbr/\u003e\u003cbr/\u003e     （50）脉浮紧者，法当身疼痛，宜以汗解之；假令尺中迟者，不可发汗。何以知然？以荣气不足，血少故也。\u003cbr/\u003e\u003cbr/\u003e     （51）脉浮者，病在表，可发汗，宜麻黄汤。\u003cbr/\u003e\u003cbr/\u003e     （52）脉浮而数者，可发汗，宜麻黄汤。\u003cbr/\u003e\u003cbr/\u003e     （53）病常自汗出者，此为荣气和。荣气和者，外不谐，以卫气不共荣气谐和故尔。以荣行脉中，卫行脉外。复发其汗，荣卫和则愈。宜桂枝汤。\u003cbr/\u003e\u003cbr/\u003e     （54）病人藏无他病，时发热，自汗出而不愈者，此卫气不和也。先其时，发汗则愈，宜桂枝汤。\u003cbr/\u003e\u003cbr/\u003e     （55）伤寒脉浮紧，不发汗，因致衄者，麻黄汤主之。\u003cbr/\u003e\u003cbr/\u003e     （56）伤寒不大便六七日，头痛有热者，与承气汤；其小便清者，知不在里，仍在表也，当须发汗；若头痛者必衄。宜桂枝汤。\u003cbr/\u003e\u003cbr/\u003e     （57）伤寒发汗已解，半日许复烦，脉浮数者，可更发汗，宜桂枝汤。\u003cbr/\u003e\u003cbr/\u003e     （58）凡病，若发汗，若吐，若下，若亡血，亡津液，阴阳自和者，必自愈。\u003cbr/\u003e\u003cbr/\u003e     （59）大下之后，复发汗，小便不利者，亡津液也。勿治之，得小便利，必自愈。\u003cbr/\u003e\u003cbr/\u003e     （60）下之后，复发汗，必振寒、脉微细。所以然者，以内外俱虚故也。\u003cbr/\u003e\u003cbr/\u003e     （61）下之后，复发汗，昼日烦躁不得眠，夜而安静，不呕、不渴，无表证，脉沉微，身无大热者，干姜附子汤主之。\u003cbr/\u003e\u003cbr/\u003e     干姜附子汤方：\u003cbr/\u003e\u003cbr/\u003e     干姜一两附子一覆盖，生用，去皮，切八片\u003cbr/\u003e\u003cbr/\u003e     右二味，以水三升，煮取一升，去滓，顿服。\u003cbr/\u003e\u003cbr/\u003e     （62）发汗后，身疼痛，脉沉迟者，桂枝加芍药生姜各一两人参三两新加汤主之。\u003cbr/\u003e\u003cbr/\u003e     桂枝加芍药生姜各一两人参三两新加汤方：\u003cbr/\u003e\u003cbr/\u003e     桂枝三两，去皮芍药四两甘草二两，炙人参三两大枣十二枚，擘生姜四两\u003cbr/\u003e\u003cbr/\u003e     右六味，以水一斗二升，煮取三升，去滓，温服一升。本云桂枝汤，今加芍药生姜人参。\u003cbr/\u003e\u003cbr/\u003e     （63）发汗后，不可更行桂枝汤。汗出而喘，无大热者，可与麻黄杏仁甘草石膏汤。\u003cbr/\u003e\u003cbr/\u003e     麻黄杏仁甘草石膏汤方：\u003cbr/\u003e\u003cbr/\u003e     麻黄四两，去节杏仁五十个，去皮尖甘草二两，炙石膏半斤，碎，绵裹\u003cbr/\u003e\u003cbr/\u003e     右四味，以水七升，煮麻黄，减二升，去上沫，内诸药，煮取二升，去滓，温服一升。本云，黄耳杠。\u003cbr/\u003e\u003cbr/\u003e     （64）发汗过多，其人叉手自冒心，心下悸欲得按者，桂枝甘草汤主之。\u003cbr/\u003e\u003cbr/\u003e     桂枝甘草汤方：\u003cbr/\u003e\u003cbr/\u003e     桂枝四两，去皮甘草二两，炙\u003cbr/\u003e\u003cbr/\u003e     右二味，以水三升，煮取一升，去滓，顿服。\u003cbr/\u003e\u003cbr/\u003e     （65）发汗后，其人脐下悸者，欲作奔豚，茯苓桂枝甘草大枣汤主之。\u003cbr/\u003e\u003cbr/\u003e     茯苓桂枝甘草大枣汤方：\u003cbr/\u003e\u003cbr/\u003e     苓半斤桂枝四两，去皮甘草二两，炙大枣十五枚，擘\u003cbr/\u003e\u003cbr/\u003e     右四味，以甘澜水一斗，先煮茯苓，减二升，内诸药，煮取三升，去滓，温服一升，日三服。\u003cbr/\u003e\u003cbr/\u003e     作甘澜水法：取水二斗，置大盆内，以杓扬之，水上有珠子五六千颗相逐，取用之。\u003cbr/\u003e\u003cbr/\u003e     （66）发汗后，腹胀满者，厚朴生姜半夏甘草人参汤主之。\u003cbr/\u003e\u003cbr/\u003e     厚朴生姜半夏甘草人参汤方：\u003cbr/\u003e\u003cbr/\u003e     厚朴半斤，炙，去皮生姜半斤，切半夏半升，洗甘草二两人参一两\u003cbr/\u003e\u003cbr/\u003e     右五味，以水一斗，煮取三升，去滓，温服一升，日三服。\u003cbr/\u003e\u003cbr/\u003e     （67）伤寒，若吐、若下后，心下逆满、气上冲胸、起则心眩、脉沉紧，发汗则动经，身为振振摇者，茯苓桂枝白术甘草汤主之。\u003cbr/\u003e\u003cbr/\u003e     茯苓桂枝白术甘草汤方：\u003cbr/\u003e\u003cbr/\u003e     茯苓四两桂枝三两，去皮白术 甘草各二两，炙\u003cbr/\u003e\u003cbr/\u003e     右四味，以水六升，煮取三升，去滓，分温三服。\u003cbr/\u003e\u003cbr/\u003e     （68）发汗病不解，反恶寒者，虚故也，芍药甘草附子汤主之。\u003cbr/\u003e\u003cbr/\u003e     芍药甘草附子汤方：\u003cbr/\u003e\u003cbr/\u003e     芍药 甘草各三两，炙附子一枚，炮，去皮，破八片\u003cbr/\u003e\u003cbr/\u003e     右三味，以水五升，煮取一升五合，去滓，分温三服。\u003cbr/\u003e\u003cbr/\u003e     （69）发汗，若下之，病仍不解，烦燥者，茯苓四逆汤主之。\u003cbr/\u003e\u003cbr/\u003e     茯苓四逆汤方：\u003cbr/\u003e\u003cbr/\u003e     茯苓四两人参一两附子一枚，生用，去皮，破八片甘草二两，炙干姜一两半\u003cbr/\u003e\u003cbr/\u003e     右五味，以水五升，煮取三升，去滓，温服七合，日二服。\u003cbr/\u003e\u003cbr/\u003e     （70）发汗后恶寒者，虚故也；不恶寒，但热者，实也，当和胃气，与调胃承气汤。\u003cbr/\u003e\u003cbr/\u003e     （71）太阳病，发汗后，大汗出、胃中干、烦躁不得眠，欲得饮水者，少少与饮之，令胃气和则愈。若脉浮、小便不利、微热、消渴者，五苓散主之。\u003cbr/\u003e\u003cbr/\u003e     五苓散方：\u003cbr/\u003e\u003cbr/\u003e     猪苓十八铢，去皮泽泻一两六铢白术十八铢茯苓十八铢桂枝半两，去皮\u003cbr/\u003e\u003cbr/\u003e     右五味，捣为散，以白饮和，服方寸匕，日三服。多饮暖水，汗出愈，如法将息。\u003cbr/\u003e\u003cbr/\u003e     （72）发汗已，脉浮数、烦渴者，五苓散主之。\u003cbr/\u003e\u003cbr/\u003e     （73）伤寒，汗出而渴者，五苓散主之；不渴者，茯苓甘草汤主之。\u003cbr/\u003e\u003cbr/\u003e     茯苓甘草汤方：\u003cbr/\u003e\u003cbr/\u003e     茯苓二两桂枝二两，去皮甘草一两，炙生姜三两，切\u003cbr/\u003e\u003cbr/\u003e     右四味，以水四升，煮取二升，去滓，分温三服。\u003cbr/\u003e\u003cbr/\u003e     （74）中风发热，六七日不解而烦，有表里证，渴欲饮水，水入则吐者，名曰水逆，五苓散主之。\u003cbr/\u003e\u003cbr/\u003e     （75）未持脉时，病人手叉自冒心。师因教试令咳，而不咳者，此必两耳聋无闻也。所以然者，以重发汗，虚故如此。发汗后，饮水多必喘；以水灌之亦喘。\u003cbr/\u003e\u003cbr/\u003e     （76）发汗后，水药不得入口为逆。若更发汗，必吐下不止。发汗吐下后，虚烦不得眠；若剧者，必反复颠倒，心中懊？，栀子豉汤主之；若少气者，栀子甘草豉汤主之；若呕者，栀子生姜豉汤主之。\u003cbr/\u003e\u003cbr/\u003e     栀子豉汤方：\u003cbr/\u003e\u003cbr/\u003e     栀子十四个，擘香豉四合，绵裹\u003cbr/\u003e\u003cbr/\u003e     右二味，以水四升，先煮栀子，得二升半，内豉，煮取一升半，去滓，分为二服，温进一服，得吐者，止后服。\u003cbr/\u003e\u003cbr/\u003e     栀子甘草豉汤方：\u003cbr/\u003e\u003cbr/\u003e     栀子十四个，擘甘草二两，炙香豉四合绵裹\u003cbr/\u003e\u003cbr/\u003e     右三味，以水四升，先煮栀子、甘草，取二升半，内豉，煮取一升半，去滓，分二服。温进一服，得吐者，止后服。\u003cbr/\u003e\u003cbr/\u003e     栀子生姜豉汤方：\u003cbr/\u003e\u003cbr/\u003e     栀子十四个，擘生姜五两香豉四合，绵裹\u003cbr/\u003e\u003cbr/\u003e     右三味，以水四升，先煮栀子、生姜，取二升半，内豉，煮取一升半，去滓，分二服。温进一服，得吐者，止后服。\u003cbr/\u003e\u003cbr/\u003e     （77）发汗若下之，而烦热胸中窒者，栀子豉汤主之。\u003cbr/\u003e\u003cbr/\u003e     （78）伤寒五六日，大下之后，身热不去，心中结痛者，未欲解也，栀子豉汤主之。\u003cbr/\u003e\u003cbr/\u003e     （79）伤寒下后，心烦，腹满、卧起不安者，栀子厚朴汤主之。\u003cbr/\u003e\u003cbr/\u003e     栀子厚朴汤方：\u003cbr/\u003e\u003cbr/\u003e     栀子十四个，擘厚朴四两，炙，去皮枳实四枚，水浸，炙令黄\u003cbr/\u003e\u003cbr/\u003e     右三味，以水三升半，煮取一升半，去滓，分二服。温进一服，得吐者，止后服。\u003cbr/\u003e\u003cbr/\u003e     （80）伤寒，医以丸药大下之，身热不去，微烦者，栀子干姜汤主之。\u003cbr/\u003e\u003cbr/\u003e     栀子干姜汤方：\u003cbr/\u003e\u003cbr/\u003e     栀子十四个，擘干姜二两\u003cbr/\u003e\u003cbr/\u003e     右二味，以水三升半，煮取一升半，去滓，分二服，温进一服。得吐者，止后服。\u003cbr/\u003e\u003cbr/\u003e     （81）凡用栀子汤，病人旧微溏者，不可与服之。\u003cbr/\u003e\u003cbr/\u003e     （82）太阳病发汗，汗出不解，其人仍发热，心下悸、头眩、身？动，振振欲擗地者，真武汤主之。\u003cbr/\u003e\u003cbr/\u003e     真武汤方：\u003cbr/\u003e\u003cbr/\u003e     茯苓 芍药 生姜各三两，切白术二两附子一枚，炮，去皮，破八片\u003cbr/\u003e\u003cbr/\u003e     右五味，以水八升，煮取三升，去滓，温服七合。日三服。\u003cbr/\u003e\u003cbr/\u003e     （83）咽喉干燥者，不可发汗。\u003cbr/\u003e\u003cbr/\u003e     （84）淋家，不可发汗，发汗必便血。\u003cbr/\u003e\u003cbr/\u003e     （85）疮家虽身疼痛，不可发汗，汗出则痉（疒[HT6]至）。\u003cbr/\u003e\u003cbr/\u003e     （86）衄家，不可发汗，汗出必额上陷、脉急紧、直视不能晌，不得眠。\u003cbr/\u003e\u003cbr/\u003e     (87)亡血家，不可发汗；发汗则寒栗而振。\u003cbr/\u003e\u003cbr/\u003e     （88）汗家重发汗，必恍惚心乱，小便已阴疼，与禹余粮丸。\u003cbr/\u003e\u003cbr/\u003e     （89）病人有寒、复发汗，胃中冷，必吐蛔。\u003cbr/\u003e\u003cbr/\u003e     （90）本发汗，而复下之，此为逆也；若先发汗，治不为逆。本先下之，而反汗之，为逆；若先下之，治不为逆。\u003cbr/\u003e\u003cbr/\u003e     （91）伤寒、医下之，续得下利清谷不止，身疼痛者，急当救里；后身疼痛，清便自调者，急当救表。救里宜四逆汤，救表宜桂枝汤。\u003cbr/\u003e\u003cbr/\u003e     （92）病发热头痛，脉反沉，若不差，身体疼痛，当救其里，宜四逆汤。\u003cbr/\u003e\u003cbr/\u003e     （93）太阳病，先下而不愈。因复发汗。以此表里俱虚，其人因致冒，冒家汗出自愈。所以然者，汗出表和故也。里未知，然后复下之。\u003cbr/\u003e\u003cbr/\u003e     （94）太阳病未解，脉阴阳俱停，（一作微）必先振栗，汗出而解；但阳脉微者，先汗出而解；但阴脉微（一作尺脉实）者，下之而解。若欲下之，宜调胃承气汤。\u003cbr/\u003e\u003cbr/\u003e     （95）太阳病，发热、汗出者，此为荣弱卫强，故使汗出。欲救邪风者，宜桂枝汤。\u003cbr/\u003e\u003cbr/\u003e     （96）伤寒五六日中风，往来寒热、胸胁苦满、嘿嘿不欲饮食、心烦喜呕，或胸中烦而不呕，或渴，或腹中痛，或胁下痞？革更？，或心下悸、小便不利，或不渴、身有微热，或咳者，小柴胡汤主之。\u003cbr/\u003e\u003cbr/\u003e     小柴胡汤方：\u003cbr/\u003e\u003cbr/\u003e     柴胡半斤黄芩三两人参三两半夏半升，洗甘草炙生姜各三两，切大枣十二枚，擘\u003cbr/\u003e\u003cbr/\u003e     右七味，以水一斗二升，煮取六升，去滓，再煎取三升，温服一升。日三服。若胸中烦而不呕者，去半夏人参，加栝楼实一枚；若渴，去半夏，加人参，合前成四两半，栝楼根四两；若腹中痛者，去黄芩，加芍药三两；若胁下痞？革更？，去大枣，加牡蛎四两；若心下悸，小便不利者，去黄芩，加茯苓四两；若不渴，外有微热者，去人参，加桂枝三两，温覆微汗愈；若咳者，去人参、大枣、生姜，加五味子半升，干姜二两。\u003cbr/\u003e\u003cbr/\u003e     （97）血弱气尽，腠理开，邪气因入，与正气相搏，结于胁下。正邪分争，往来寒热，休作有时，嘿嘿不欲饮食，藏府相连，其痛必下，邪高痛下，故使呕也，小柴胡汤主之。服柴胡汤已，渴者，属阳明，以法治之。\u003cbr/\u003e\u003cbr/\u003e     （98）得病六七日，脉迟浮弱、恶风寒、手足温，医二三下之，不能食而胁下满痛，面目及身黄，颈项强，小便难者，与柴胡汤，后必下重。本渴饮水而呕者，柴胡汤不中与也，食谷者哕。\u003cbr/\u003e\u003cbr/\u003e     （99）伤寒四五日，身热、恶风、颈项强、胁下满、手足温而渴者，小柴胡汤主之。\u003cbr/\u003e\u003cbr/\u003e     （100）伤寒，阳脉涩，阴脉弦，法当腹中急痛，先与小建中汤；不差者，小柴胡汤主之。\u003cbr/\u003e\u003cbr/\u003e     小建中汤方：\u003cbr/\u003e\u003cbr/\u003e     桂枝三两，去皮甘草二两，炙大枣十二枚，擘芍药六两生姜三两，切胶饴一升\u003cbr/\u003e\u003cbr/\u003e     右六味，以水七升，煮取三升，去滓，内饴，更上微火消解。温服一升，日三服。呕家不可用建中汤，以甜故也。\u003cbr/\u003e\u003cbr/\u003e     （101）伤寒中风，有柴胡证，但见一证便是，不必悉具。凡柴胡汤病证而下之，若柴胡证不罢者，复与柴胡汤，必蒸蒸而振，却复发热，汗出而解。\u003cbr/\u003e\u003cbr/\u003e     （102）伤寒二三日，心中悸而烦者，小建中汤主之。\u003cbr/\u003e\u003cbr/\u003e     （103）太阳病，过经十余日，反二、三下之，后四、五日，柴胡证仍在者，先与小柴胡。呕不止、心下急（一云呕止小安），郁郁微烦者，为未解也，与大柴胡汤，下之则愈。\u003cbr/\u003e\u003cbr/\u003e     大柴胡汤方：\u003cbr/\u003e\u003cbr/\u003e     柴胡半斤黄芩三两芍药三两半夏半升，洗生姜五两，切枳实四枚，炙大枣十二枚，擘\u003cbr/\u003e\u003cbr/\u003e     右七味，以水一斗二升，煮取六升，去滓再煎，温服一升，日三服。一方加大黄二两，若不加，恐不为大柴胡汤。\u003cbr/\u003e\u003cbr/\u003e     （104）伤寒十三日不解，胸胁满而呕，日晡所发潮热，已而微利。此本柴胡证，下之以不得利；今反利者，知医以丸药下之，此非其治也。潮热者，实也。先宜服小柴胡汤以解外，后以柴胡加芒消汤主之。\u003cbr/\u003e\u003cbr/\u003e     柴胡加芒硝汤方：\u003cbr/\u003e\u003cbr/\u003e     柴胡二两十六铢黄芩一两人参一两甘草一两，炙生姜一两切半夏二十铢（本云，五枚，洗。）大枣四枚，擘芒硝二两\u003cbr/\u003e\u003cbr/\u003e     右八味，以水四升，煮取二升，去滓，内芒硝，更煮微沸，分温再服；不解更作。\u003cbr/\u003e\u003cbr/\u003e     （105）伤寒十三日，过经谵语者，以有热也，当以汤下之。若小便利者，大便当？革更？，而反下利，脉调和者，知医以丸药下之，非其治也。若自下利者，脉当微厥，今反和者，此为内实也，调胃承气汤主之。\u003cbr/\u003e\u003cbr/\u003e     （106）太阳病不解，热结膀胱，其人如狂，血自下，下者愈。其外不解者，尚未可攻，当先解其外；外解已，但少腹急结者，乃可攻之，宜桃核承气汤。\u003cbr/\u003e\u003cbr/\u003e     桃核承气汤方：\u003cbr/\u003e\u003cbr/\u003e     桃仁五十个，去皮尖大黄四两桂枝二两，去皮甘草二两，炙芒硝二两\u003cbr/\u003e\u003cbr/\u003e     右五味，以水七升，煮取二升半，去滓，内芒硝，更上火，微沸下火。先食温服五合，日三服，当微利。\u003cbr/\u003e\u003cbr/\u003e     （107）伤寒八九日，下之，胸满、烦惊、小便不利、谵语、一身尽重，不可转侧者，柴胡加龙骨牡蛎汤主之。\u003cbr/\u003e\u003cbr/\u003e     柴胡加龙骨牡蛎汤方：\u003cbr/\u003e\u003cbr/\u003e     柴胡四两龙骨 黄芩 生姜切铅丹 人参 桂枝去皮茯苓各一两半半夏二合半，洗大黄二两牡蛎一两半，熬大枣六枚，擘\u003cbr/\u003e\u003cbr/\u003e     右十二味，以水八升，煮取四升，内大黄，切如棋子，更煮一两沸，去滓，温服一升。本云柴胡汤，今加龙骨等。\u003cbr/\u003e\u003cbr/\u003e     （108）伤寒，腹满、谵语、寸口脉浮而紧，此肝乘脾也，名曰纵，刺期门。\u003cbr/\u003e\u003cbr/\u003e     （109）伤寒发热，啬啬恶寒，大渴欲饮水，其腹必满，自汗出，小便利，其病欲解，此肝乘肺也，名曰横，刺期门。\u003cbr/\u003e\u003cbr/\u003e     （110）太阳病二日，反躁，凡熨其背而大汗出，大热入胃，胃中水竭，躁烦必发谵语；十余日振栗，自下利者，此为欲解也。故其汗从腰以下不得汗，欲小便不得，反呕欲失溲、足下恶风、大便硬，小便当数，而反不数，及不多；大便已，头卓然而痛，其人足心必热，谷气下流故也。\u003cbr/\u003e\u003cbr/\u003e     （111）太阳病中风，以火劫发汗。邪风被火热，血气流溢，失其常度，两阳相熏约，其身发黄。阳盛则欲衄，阴虚小便难。阴阳俱虚竭，身体则枯燥，但头汗出，剂颈而还。腹满、微喘、口干、咽烂，或不大便，久则谵语，甚者至哕、手足躁扰、捻衣摸床。小便利者，其人可治。\u003cbr/\u003e\u003cbr/\u003e     （112）伤寒脉浮，医以火迫劫之，亡阳，必惊狂，卧起不安者，桂枝去芍药加蜀漆牡蛎龙骨救逆汤主之。\u003cbr/\u003e\u003cbr/\u003e     桂枝去芍药加蜀漆牡蛎龙骨救逆汤方：\u003cbr/\u003e\u003cbr/\u003e     桂枝三两，去皮甘草二两，炙生姜三两，切大枣十二枚，擘牡蛎五两，熬蜀漆三两，洗去腥龙骨四两\u003cbr/\u003e\u003cbr/\u003e     右七味，以水一斗二升，先煮蜀漆，减二升；内诸药，煮取三升，去滓，温服一升。本云桂枝汤，今去芍药，加蜀漆牡蛎龙骨。\u003cbr/\u003e\u003cbr/\u003e     （113）形作伤寒，其脉不弦紧而弱。弱者必渴，被火必谵语。弱者发热、脉浮，解之当汗出愈。\u003cbr/\u003e\u003cbr/\u003e     （114）太阳病，以火熏之，不得汗，其人必躁；到经不解，必清血，名为火邪。\u003cbr/\u003e\u003cbr/\u003e     （115）脉浮、热甚，而反炙之，此为实。实以虚治，因火而动，必咽燥、吐血。\u003cbr/\u003e\u003cbr/\u003e     （116）微数之脉，慎不可灸。因火为邪，则为烦逆；追虚逐实，血散脉中；火气虽微，内攻有力，焦骨伤筋，血难复也。脉浮，宜以汗解，用火灸之，邪无从出，因火而盛，病从腰以下，必重而痹，名火逆也。欲自解者，必当先烦，烦乃有汗而解。何以知之？脉浮，故知汗出解。\u003cbr/\u003e\u003cbr/\u003e     （117）烧针令其汗，针处被寒，核起而赤者，必发奔豚。气从少腹，上冲心者，灸其核上各一壮，与桂枝加桂汤，更加桂二两也。\u003cbr/\u003e\u003cbr/\u003e     桂枝加桂汤方：\u003cbr/\u003e\u003cbr/\u003e     桂枝五两，去皮芍药三两，生姜三两，切甘草二两，炙大枣十二枚，擘\u003cbr/\u003e\u003cbr/\u003e     右五味，以水七升，煮取三升，去滓，温服一升。本云桂枝汤，今加桂满五两。所以加桂者，以能泄奔豚气也。\u003cbr/\u003e\u003cbr/\u003e     （118）火逆下之，因烧针烦躁者，桂枝甘草龙骨牡蛎汤主之。\u003cbr/\u003e\u003cbr/\u003e     桂枝甘草龙骨牡蛎汤方：\u003cbr/\u003e\u003cbr/\u003e     桂枝一两，去皮甘草二两，炙牡蛎二两，熬龙骨二两\u003cbr/\u003e\u003cbr/\u003e     右四味，以水五升，煮取二升半，去滓，温服八合，日三服。\u003cbr/\u003e\u003cbr/\u003e     （119）太阳伤寒者，加温针必惊也。\u003cbr/\u003e\u003cbr/\u003e     （120）太阳病，当恶寒、发热，今自汗出，反不恶寒发热，关上脉细数者，以医吐之过也。一二日吐之者，腹中饥、口不能食；三四日吐之者，不喜糜粥，欲食冷食，朝食暮吐，以医吐之所致也，此为小逆。\u003cbr/\u003e\u003cbr/\u003e     （121）太阳病吐之，但太阳病当恶寒，今反不恶寒，不欲近衣，此为吐之内烦也。\u003cbr/\u003e\u003cbr/\u003e     （122）病人脉数，数为热，当消谷引食。而反吐者，此以发汗，令阳气微，膈气虚，脉乃数也。数为客热，不能消谷，以胃中虚冷，故吐也。\u003cbr/\u003e\u003cbr/\u003e     （123）太阳病，过经十余日，心下温温欲吐，而胸中痛，大便反溏，腹微满，郁郁微烦。先此时自极吐下者，与调胃承气汤；若不尔者，不可与；但欲呕、胸中痛、微溏者，此非柴胡汤证，以呕故知极吐下也。调胃承气汤。\u003cbr/\u003e\u003cbr/\u003e     （124）太阳病，六七日表证仍在，脉微而沉，反不结胸，其人发狂者，以热在下焦，少腹当？革更？满，小便自利者，下血乃愈。所以然者，以太阳随经，淤热在里故也。抵当汤主之。\u003cbr/\u003e\u003cbr/\u003e     抵当汤方：\u003cbr/\u003e\u003cbr/\u003e     水蛭熬虻虫各三十个，去翅足，熬桃仁二十个，去皮尖大黄三两，酒洗\u003cbr/\u003e\u003cbr/\u003e     右四味，以水五升，煮取三升，去滓，温服一升，不下更服。\u003cbr/\u003e\u003cbr/\u003e     （125）太阳病，身黄、脉沉结、少腹？革更？，小便不利者，为无血也；小便自利，其人如狂者，血证谛也，抵当汤主之。\u003cbr/\u003e\u003cbr/\u003e     （126）伤寒有热，少腹满，应小便不利，今反利者，为有血也，当下之，不可余药，宜抵当丸。\u003cbr/\u003e\u003cbr/\u003e     抵当丸方：\u003cbr/\u003e\u003cbr/\u003e     水蛭二十个，熬虻虫二十个，熬，去翅足桃仁二十五个，去皮尖大黄三两\u003cbr/\u003e\u003cbr/\u003e     右四味，捣分四丸。以水一升，煮一丸，取七合服之。晬时，当下血；若不下者，更服。\u003cbr/\u003e\u003cbr/\u003e     （127）太阳病，小便利者，以饮水多，必心下悸；小便少者，必苦里急也。","cnt":0,"sort":6629076,"author":"张仲景","prev":"6629075.html","next":"6629077.html","book_title":"伤寒杂病论","updateTimeFmt":"2024-03-28 17:25:36","category":"都市小说"}