{"id":0,"code":"6629077.html","title":"第3章 辨太阳病脉证并治下","latest_chapter_name":"正文 第10章 辨阴阳易差后劳复病脉证并治","xiao_shuo_code":"9216","content":"\u003cbr/\u003e\u003cbr/\u003e    （128）问曰：病有结胸、有藏结，其状何如？答曰：按之痛，寸脉浮、关脉沉，名曰结胸也。\u003cbr/\u003e\u003cbr/\u003e     （129）何谓藏结？答曰：如结胸状，饮食如故、时时下利，寸脉浮、关脉小细沉紧，名曰藏结。舌上白胎滑者，难治。\u003cbr/\u003e\u003cbr/\u003e     （130）藏结无阳证，不往来寒热，（一云，寒而不热）其人反静，舌上胎滑者，不可攻也。\u003cbr/\u003e\u003cbr/\u003e     （131）病发于阳，而反下之，热入因作结胸；病发于阴，而反下之，（一作汗出）因作痞也。所以成结胸者，以下之太早故也。结胸者，项亦强，如柔？疒[HT6]至？状，下之则和，宜大陷胸丸。\u003cbr/\u003e\u003cbr/\u003e     大陷胸丸方：\u003cbr/\u003e\u003cbr/\u003e     大黄半斤葶苈子半升，熬芒硝半升杏仁半升，去皮尖，熬黑\u003cbr/\u003e\u003cbr/\u003e     右四味，捣筛二味，内杏仁、芒硝，合研如脂，和散。取如弹丸一枚，别捣甘遂末一钱匕、白蜜二合、水二升，煮取一升，温顿服之，一宿乃下；如不下，更服，取下为效。禁如药法。\u003cbr/\u003e\u003cbr/\u003e     （132）结胸证，其脉浮大者，不可下，下之则死。\u003cbr/\u003e\u003cbr/\u003e     （133）结胸证悉具，烦躁者亦死。\u003cbr/\u003e\u003cbr/\u003e     （134）太阳病，脉浮而动数，浮则为风，数则为热，动则为痛，数则为虚，头痛发热，微盗汗出，而反恶寒者，表未解也。医反下之，动数变迟，膈内拒痛，胃中空虚，客气动膈，短气躁烦，心中懊？，阳气内陷，心下因？革更？，则为结胸，大陷胸汤主之。若不结胸，但头汗出，余处无汗，剂颈而还，小便不利，身必发黄。\u003cbr/\u003e\u003cbr/\u003e     大陷胸汤方：\u003cbr/\u003e\u003cbr/\u003e     大黄六两，去皮芒消一升甘遂一钱匕\u003cbr/\u003e\u003cbr/\u003e     右三味，以水六升，先煮大黄，取二升，去滓，内芒硝，煮一两沸，内甘遂末，温服一升。得快利，止后服。\u003cbr/\u003e\u003cbr/\u003e     （135）伤寒六七日，结胸热实，脉沉而紧，心下痛，按之石？革更？者，大陷胸汤主之。\u003cbr/\u003e\u003cbr/\u003e     （136）伤寒十余日，热结在里，复往来寒热者，与大柴胡汤；但结胸，无大热者，此为水结在胸胁也；但头微汗出者，大陷胸汤主之。\u003cbr/\u003e\u003cbr/\u003e     （137）太阳病，重发汗而复下之，不大便五六日，舌上燥而渴，日晡所小有潮热，从心下至少腹？革更？满而痛，不可近者，大陷胸汤主之。\u003cbr/\u003e\u003cbr/\u003e     （138）小结胸病，正在心下，按之则痛，脉浮滑者，小陷胸汤主之。\u003cbr/\u003e\u003cbr/\u003e     小陷胸汤方：\u003cbr/\u003e\u003cbr/\u003e     黄连一两半夏半升，洗栝楼实大者一枚\u003cbr/\u003e\u003cbr/\u003e     右三味，以水六升，先煮栝楼，取三升，去滓；内诸药，煮取二升，去滓，分温三服。\u003cbr/\u003e\u003cbr/\u003e     （139）太阳病，二、三日，不能卧，但欲起，心下必结，脉微弱者，此本有寒分也，反下之，若利止，必作结胸；未止者，四日复下之，此作协热利也。\u003cbr/\u003e\u003cbr/\u003e     （140）太阳病，下之，其脉促，不结胸者，此为欲解也；脉浮者，必结胸；脉紧者，必咽痛；脉弦者，必两胁拘急；脉细数者，头痛未止；脉沉紧者，必欲呕；脉沉滑者，协热利，脉浮滑者，必下血。\u003cbr/\u003e\u003cbr/\u003e     （141）病在阳，应以汗解之，反以冷水灌之。若灌之，其热被劫少得去，弥更益烦，肉上粟起，意欲饮水，反不渴者，服文蛤散；若不差者，与五苓散；寒实结胸，无热证者，与三物小陷胸汤，白散亦可服。\u003cbr/\u003e\u003cbr/\u003e     文蛤散方：\u003cbr/\u003e\u003cbr/\u003e     文蛤五两\u003cbr/\u003e\u003cbr/\u003e     右一味，为散，以沸汤和一方寸匕服。汤用五合。\u003cbr/\u003e\u003cbr/\u003e     五苓散方：\u003cbr/\u003e\u003cbr/\u003e     猪苓去黑皮，十八铢白术十八铢泽泻一两六铢茯苓十八铢桂枝半两，去皮\u003cbr/\u003e\u003cbr/\u003e     右五味为散，更于臼中杵之。白饮和方寸匕服之，日三服；多饮暖水，汗出愈。\u003cbr/\u003e\u003cbr/\u003e     白散方：\u003cbr/\u003e\u003cbr/\u003e     桔梗三分巴豆一分，去皮心，熬黑，研如脂贝母三分\u003cbr/\u003e\u003cbr/\u003e     右三味为散，内巴豆，更于臼中杵之，以白饮和服。强人半钱匕，羸者减之。病在膈上必吐，在膈下必利。不利，进热粥一杯；利过不止，进冷粥一杯。身热、皮粟不解，欲引衣自覆；若以水胺之，洗之，益令热劫不得出，当汗而不汗则烦。假令汗出已，腹中痛，与芍药三两如上法。\u003cbr/\u003e\u003cbr/\u003e     （142）太阳与少阳并病，头项强痛，或眩冒，时如结胸，心下痞？革更？者，当刺大椎第一间、肺俞、肝俞，慎不可发汗；发汗则谵语、脉弦，五日谵语不止，当刺期门。\u003cbr/\u003e\u003cbr/\u003e     （143）妇人中风，发热恶寒，经水适来，得之七八日，热除而脉迟、身凉、胸胁下满，如结胸状，谵语者，此为热入血室也，当刺期门，随其实而取之。\u003cbr/\u003e\u003cbr/\u003e     （144）妇人中风，七、八日续得寒热，发作有时，经水适断者，此为热入血室，其血必结，故使如疟状，发作有时，小柴胡汤主之。\u003cbr/\u003e\u003cbr/\u003e     （145）妇人伤寒，发热，经水适来，昼日明了，暮则谵语，如见鬼状者，此为热入血室，无犯胃气及上二焦，必自愈。\u003cbr/\u003e\u003cbr/\u003e     （146）伤寒六、七日，发热、微恶寒、支节烦痛、微呕、心下支结、外证未去者，柴胡桂枝汤主之。\u003cbr/\u003e\u003cbr/\u003e     柴胡桂枝汤方：\u003cbr/\u003e\u003cbr/\u003e     黄芩一两半人参一两半甘草一两，炙半夏二合半，洗芍药一两半大枣六枚，擘生姜一两半，切柴胡四两桂枝一两半，去皮\u003cbr/\u003e\u003cbr/\u003e     右九味，以水七升，煮取三升，去滓，温服一升。\u003cbr/\u003e\u003cbr/\u003e     本云人参汤，作如桂枝法，加半夏、柴胡、黄芩，复如柴胡法。\u003cbr/\u003e\u003cbr/\u003e     今用人参作半剂。\u003cbr/\u003e\u003cbr/\u003e     （147）伤寒五、六日，已发汗而复下之，胸胁满，微结、小便不利、渴而不呕、但头汗出、往来寒热、心烦者，此为未解也，柴胡桂枝干姜汤主之。\u003cbr/\u003e\u003cbr/\u003e     柴胡桂枝干姜汤方：\u003cbr/\u003e\u003cbr/\u003e     柴胡半斤桂枝三两，去皮干姜二两栝楼根四两黄岑三两牡蛎二两，熬甘草二两，炙\u003cbr/\u003e\u003cbr/\u003e     右七味，以水一斗二升，煮取六升，去滓，再煎取三升，温服一升，日三服。初服微烦，复服汗出便愈。\u003cbr/\u003e\u003cbr/\u003e     （148）伤寒五、六日，头汗出、微恶寒、手足冷、心下满、口不欲食、大便？革更？、脉细者，此为阳微结，必有表，复有里也。脉沉，亦在里也。汗出，为阳微；假令纯阴结，不得复有外证，悉入在里。此为半在里，半在外也。脉虽沉紧，不得为少阴病。所以然者，阴不得有汗，今头汗出，故知非少阴也，可与小柴胡汤；设不了了者，得屎而解。\u003cbr/\u003e\u003cbr/\u003e     （149）伤寒五、六日，呕而发热者，柴胡汤证具，而以他药下之，柴胡证仍在者，复与柴胡汤。此虽已下之，不为逆，必蒸蒸而振，却发热汗出而解。若心下满而？革更？痛者，此为结胸也，大陷胸汤主之；但满而不痛者，此为痞，柴胡不中与之，宜半夏泻心汤。\u003cbr/\u003e\u003cbr/\u003e     半夏泻心汤方：\u003cbr/\u003e\u003cbr/\u003e     半夏半升，洗黄芩 干姜 人参 甘草各三两，炙黄连一两大枣十二枚，擘\u003cbr/\u003e\u003cbr/\u003e     右七味，以水一斗，煮取六升，去滓，再煎取三升，温服一升，日三服。须大陷胸汤者，方用前第二法。（一方用半夏一升。）\u003cbr/\u003e\u003cbr/\u003e     （150）太阳、少阳并病，而反下之，成结胸；心下？革更？，下利不止，水浆不下，其人心烦。\u003cbr/\u003e\u003cbr/\u003e     （151）脉浮而紧，而复下之，紧反入里，则作痞。按之自濡，但气痞耳。\u003cbr/\u003e\u003cbr/\u003e     （152）太阳中风，下利、呕逆，表解者，乃可攻之。其人俺俺汗出，发作有时，头痛、心下痞？革更？满、引胁下痛、干呕、短气、汗出不恶寒者，此表解里未和也，十枣汤主之。\u003cbr/\u003e\u003cbr/\u003e     十枣汤方：\u003cbr/\u003e\u003cbr/\u003e     芫花熬甘遂 大戟\u003cbr/\u003e\u003cbr/\u003e     右三味，等分，各别捣为散。以水一升半，先煮大枣肥者十枚，取八合，去滓，内药末。强人服一钱匕，羸人服半钱，温服之。平旦服。若下少，病不除者，明日更服，加半钱；得快下利后，糜粥自养。\u003cbr/\u003e\u003cbr/\u003e     （153）太阳病，医发汗，遂发热恶寒，因复下之，心下痞，表里俱虚，阴阳气并竭，无阳则阴独，复加饶针，因胸烦、面色青黄、肤？者，难治，今色微黄，手足温者，易愈。\u003cbr/\u003e\u003cbr/\u003e     （154）心下痞，按之濡，其脉关上浮者，大黄黄连泻心汤主之。\u003cbr/\u003e\u003cbr/\u003e     大黄黄连泻心汤方：\u003cbr/\u003e\u003cbr/\u003e     大黄二两黄连一两\u003cbr/\u003e\u003cbr/\u003e     右二味，以麻沸汤二升渍之，须臾绞去滓。分温再服。\u003cbr/\u003e\u003cbr/\u003e     （155）心下痞，而复恶寒、汗出者，附子泻心汤主之。\u003cbr/\u003e\u003cbr/\u003e     附子泻心汤方：\u003cbr/\u003e\u003cbr/\u003e     大黄二两黄连一两黄芩一两附子一枚，炮，去皮破，别煮取汁\u003cbr/\u003e\u003cbr/\u003e     右四味，切三味，以麻沸汤二升渍之，须臾绞去滓，内附子汁，分温再服。\u003cbr/\u003e\u003cbr/\u003e     （156）本以下之，故心下痞，与泻心汤，痞不解，其人渴而口燥烦，小便不利者，五苓散主之。一方云，忍之一日乃愈。\u003cbr/\u003e\u003cbr/\u003e     （157）伤寒汗出解之后，胃中不和，心不痞？革更？，干噫食臭，胁下有水气，腹中雷鸣下利者，生姜泻心汤主之。\u003cbr/\u003e\u003cbr/\u003e     生姜泻心汤方：\u003cbr/\u003e\u003cbr/\u003e     生姜四两，切甘草三两，炙人参三两干姜一两黄芩三两半夏半升，洗黄连一两大枣十二枚，擘\u003cbr/\u003e\u003cbr/\u003e     右八味，以水一斗，煮取六升，去滓，再煎取三升，温服一升，日三服。附子泻心汤，本云加附子，半夏泻心汤，甘草泻心汤，同体别名耳。生姜泻心汤，本云理中人参黄芩汤，去桂枝、术，加黄连，并泻肝法。\u003cbr/\u003e\u003cbr/\u003e     （158）伤寒中风，医反下之，其人下利，日数十行，谷不化，腹中雷鸣，心下痞？革更？而满，干呕心烦不得安。医见心下痞，谓病不尽，复下之，其痞益甚。此非结热，但以胃中虚，客气上逆，故使？革更？也。甘草泻心汤主之。\u003cbr/\u003e\u003cbr/\u003e     甘草泻心汤方：\u003cbr/\u003e\u003cbr/\u003e     甘草四两，炙黄芩三两干姜三两半夏半升，洗大枣十二枚，擘黄连一两\u003cbr/\u003e\u003cbr/\u003e     右六味，以水一斗，煮取六升，去滓，再煎取三升。温服一升，日三服。\u003cbr/\u003e\u003cbr/\u003e     （159）伤寒服汤药，下利不止，心下痞？革更？，服泻心汤已，复以他药下之，利不止，医以理中与之，利益甚。理中者，理中焦，此利在下焦，赤石脂禹余粮汤主之。复不止者，当利其小便。\u003cbr/\u003e\u003cbr/\u003e     赤石脂禹余粮汤方：\u003cbr/\u003e\u003cbr/\u003e     赤石脂一斤，碎太一禹余粮一斤粹\u003cbr/\u003e\u003cbr/\u003e     右二味，以水六升，煮取二升，去滓，分温三服。\u003cbr/\u003e\u003cbr/\u003e     （160）伤寒吐下后发汗，虚烦，脉甚微，八九日心下痞？革更？、胁下痛、气上冲咽喉、眩冒、经脉动惕者，久而成痿。\u003cbr/\u003e\u003cbr/\u003e     （161）伤寒发汗、若吐、若下，解后，心下痞？革更？，噫气不除者，旋复代赭汤主之。\u003cbr/\u003e\u003cbr/\u003e     旋复代赭汤方：\u003cbr/\u003e\u003cbr/\u003e     旋复花三两人参二两生姜五两代赭一两甘草三两，炙半夏，半升，洗大枣十二枚，擘\u003cbr/\u003e\u003cbr/\u003e     右七味，以水一斗，煮取六升，去滓，再煎取三升。温服一升，日三服。\u003cbr/\u003e\u003cbr/\u003e     （162）下后，不可更行桂枝汤；若汗出而喘，无大热者，可与麻黄杏子甘草石膏汤。\u003cbr/\u003e\u003cbr/\u003e     麻黄杏子甘草石膏汤方：\u003cbr/\u003e\u003cbr/\u003e     麻黄四两杏仁五十个，去皮尖甘草二两，炙石膏半斤，碎，绵裹\u003cbr/\u003e\u003cbr/\u003e     右四味，以水七升，先煮麻黄，减二升，去白沫；内诸药，煮取三升。去滓，温服一升。（本云黄耳按）。\u003cbr/\u003e\u003cbr/\u003e     （163）太阳病，外证未除而数下之，遂协热而利，利下不止，心下痞？革更？，表里不解者，桂枝人参汤主之。\u003cbr/\u003e\u003cbr/\u003e     桂枝人参汤方：\u003cbr/\u003e\u003cbr/\u003e     桂枝四两，别切甘草四两，炙白术三两人参三两干姜三两\u003cbr/\u003e\u003cbr/\u003e     右五味，以水九升，先煮四味，取五升；内桂，更煮取三升，去滓。温服一升，日再，夜一服。\u003cbr/\u003e\u003cbr/\u003e     （164）伤寒大下后，复发汗，心下痞，恶寒者，表未解也，不可攻痞，当先解表，表解乃可攻痞，解表宜桂枝汤，攻痞宜大黄黄连泻心汤。\u003cbr/\u003e\u003cbr/\u003e     （165）伤寒发热、汗出不解、心中痞鞭、呕吐而下利者，大柴胡汤主之。\u003cbr/\u003e\u003cbr/\u003e     （166）病如桂枝证，头不痛、项不强、寸脉微浮、胸中痞鞭、气上冲喉咽不得息者，此为胸有寒也。当吐之，宜瓜蒂散。\u003cbr/\u003e\u003cbr/\u003e     瓜蒂散方：\u003cbr/\u003e\u003cbr/\u003e     瓜蒂一分，熬黄赤小豆一分\u003cbr/\u003e\u003cbr/\u003e     右二味，各别捣筛，为散已，合治之。取一钱匕，以香豉一合，用热汤七合煮作稀糜，去滓，取汁和散，温顿服之。不吐者，少少加；得快吐乃止。诸亡血虚家，不可与瓜蒂散。\u003cbr/\u003e\u003cbr/\u003e     （167）病胁下素有痞，连在脐傍，痛引少腹，入阴筋者，此名藏结，死。\u003cbr/\u003e\u003cbr/\u003e     （168）伤寒若吐若下后，七八日不解，热结在里，表里俱热，时时恶风、大渴、舌上干燥而烦、欲饮水数升者，白虎加人参汤主之。\u003cbr/\u003e\u003cbr/\u003e     白虎加人参汤方：\u003cbr/\u003e\u003cbr/\u003e     知母六两石膏一斤，碎甘草二两，炙人参二两粳米六合\u003cbr/\u003e\u003cbr/\u003e     右五味，以水一斗，煮米熟，汤成去滓，温服一升，日三服。此方立夏后、立秋前，乃可服；立秋后不可服；正月、二月、三月尚凛冷，亦不可与服之，与之则呕利而腹痛。诸亡血虚家，亦不可与，得之则腹痛利者，但可温之，当愈。\u003cbr/\u003e\u003cbr/\u003e     （169）伤寒无大热、口燥渴、心烦、背微恶寒者，白虎加人参汤主之。\u003cbr/\u003e\u003cbr/\u003e     （170）伤寒脉浮、发热、发汗，其表不解，不可与白虎汤。渴欲饮水，无表证者，白虎加人参汤主之。\u003cbr/\u003e\u003cbr/\u003e     （171）太阳、少阳并病，心下？革更？、颈项强而眩者，当刺大椎、、肺俞、肝俞，慎勿下之。\u003cbr/\u003e\u003cbr/\u003e     （172）太阳与少阳合病，自下利者，与黄芩汤；若呕者，黄芩加半夏生姜汤主之。\u003cbr/\u003e\u003cbr/\u003e     黄芩汤方：\u003cbr/\u003e\u003cbr/\u003e     黄芩三两芍药二两甘草二两，炙大枣十二枚，擘\u003cbr/\u003e\u003cbr/\u003e     右四味，以水一斗，煮取三升，去滓，温服一升，日再，夜一服。\u003cbr/\u003e\u003cbr/\u003e     黄芩加半夏生姜汤方：\u003cbr/\u003e\u003cbr/\u003e     黄芩三两芍药二两甘草二两，炙大枣擘，十二枚半夏半升，洗生姜一方三两，切，一两半\u003cbr/\u003e\u003cbr/\u003e     右六味，以水一斗，煮取三升，去滓，温服一升，日再，夜一服。\u003cbr/\u003e\u003cbr/\u003e     （173）伤寒，胸中有热，胃中有邪气，腹中痛，欲呕吐者，黄连汤主之。\u003cbr/\u003e\u003cbr/\u003e     黄连汤方：\u003cbr/\u003e\u003cbr/\u003e     黄连三两甘草三两，炙干姜三两桂枝三两，去皮，人参二两半夏半斤，洗大枣十二枚，擘\u003cbr/\u003e\u003cbr/\u003e     右七味，以水一斗，煮取六升，去滓，温服。昼三夜二。\u003cbr/\u003e\u003cbr/\u003e     （174）伤寒八九日，风湿相搏，身体疼烦，不能自转侧，不呕、不渴、脉浮虚而涩者，桂枝附子汤主之。若其人大便？革更？，（一云脐下心下？革更？）小便自利者，去桂加白术汤主之。\u003cbr/\u003e\u003cbr/\u003e     桂枝附子汤方：\u003cbr/\u003e\u003cbr/\u003e     桂枝四两，去皮附子三枚，炮，去皮，破生姜三两，切大枣十二枚，擘甘草二两，炙\u003cbr/\u003e\u003cbr/\u003e     右五味，以水六升，煮取二升，去滓，分温三服。\u003cbr/\u003e\u003cbr/\u003e     去桂加白术汤方：\u003cbr/\u003e\u003cbr/\u003e     附子炮，去皮，破，三枚白术四两生姜切，三两甘草炙，二两大枣擘，十二枚\u003cbr/\u003e\u003cbr/\u003e     右五味，以水六升，煮取二升，去滓，分温三服。初一服，其人身如痹，半日许复服之；三服都尽，其人如冒状，勿怪。此以附子、术，并走皮内，逐水气未得除，故使之耳。法当加桂四两。此本一方二法：以大便？革更？，小便自利，去桂也；以大便小？革更？，小便不利，当加桂。附子三枚恐多也，虚弱家及产妇，宜减服之。\u003cbr/\u003e\u003cbr/\u003e     （175）风湿相搏，骨节疼烦，掣痛不得屈伸，近之则痛剧，汗出短气，小便不利，恶风不欲去衣，或身微肿者，甘草附子汤主之。\u003cbr/\u003e\u003cbr/\u003e     甘草附子汤方：\u003cbr/\u003e\u003cbr/\u003e     甘草二两，炙附子二枚，炮，去皮，破白术二两桂枝四两，去皮\u003cbr/\u003e\u003cbr/\u003e     右四味，以水六升，煮取三升，去滓，温服一升，日三服。初服得微汗则解；能食、汗止复烦者，将服五合；恐一升多者，宜服六七合为始。\u003cbr/\u003e\u003cbr/\u003e     （176）伤寒脉浮滑，此以表有热、里有寒，白虎汤主之。\u003cbr/\u003e\u003cbr/\u003e     白虎汤方：\u003cbr/\u003e\u003cbr/\u003e     知母六两石膏一斤，碎甘草二两，炙粳米六合\u003cbr/\u003e\u003cbr/\u003e     右四味，以水一斗，煮米熟，汤成去滓，温服一升，日三服。\u003cbr/\u003e\u003cbr/\u003e     （177）伤寒脉结代、心动悸，炙甘草汤主之。\u003cbr/\u003e\u003cbr/\u003e     炙甘草汤方：\u003cbr/\u003e\u003cbr/\u003e     甘草四两，炙生姜三两，切人参二两生地黄一斤桂枝三两，去皮阿胶二两麦门冬半升，去心麻仁半升大枣三十枚，擘\u003cbr/\u003e\u003cbr/\u003e     右九味，以清酒七升，水八升，先煮八味，取三升，去滓，内胶烊消尽，温服一升，日三服。一名复脉汤。\u003cbr/\u003e\u003cbr/\u003e     （178）脉按之来缓，时一止复来者，名曰结。又脉来动而中止，更来小数，中有还者反动，名曰结，阴也；脉来动而中止，不能自还，因而复动者，名曰代，阴也，得此脉者必难治。","cnt":0,"sort":6629077,"author":"张仲景","prev":"6629076.html","next":"6629078.html","book_title":"伤寒杂病论","updateTimeFmt":"2024-03-28 17:25:36","category":"都市小说"}