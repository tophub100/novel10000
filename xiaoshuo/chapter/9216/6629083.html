{"id":0,"code":"6629083.html","title":"第9章 辨霍乱病脉证并治","latest_chapter_name":"正文 第10章 辨阴阳易差后劳复病脉证并治","xiao_shuo_code":"9216","content":"\u003cbr/\u003e\u003cbr/\u003e    （382）问曰：病有霍乱者何？答曰：呕吐而利，此名霍乱。\u003cbr/\u003e\u003cbr/\u003e     （383）问曰：病发热、头痛、身疼、恶寒、吐利者，此属何病？答曰：此名霍乱。霍乱自吐下，又利止，复更发热也。\u003cbr/\u003e\u003cbr/\u003e     （384）伤寒，其脉微涩者，本是霍乱，今是伤寒，却四五日，至阴经上，转入阴必利。本呕下利者，不可治也；欲似大便，而反失气，仍不利者，此属阳明也，便必？革更？，十三日愈，所以然者，经尽故也。下利后，当便？革更？，？革更？则能食者愈。今反不能食，到后经中，颇能食，复过一经能食，过之一日当愈；不愈者，不属阳明也。\u003cbr/\u003e\u003cbr/\u003e     （385）恶寒、脉微而复利，利止，亡血也，四逆加人参汤主之。\u003cbr/\u003e\u003cbr/\u003e     四逆加人参汤方：\u003cbr/\u003e\u003cbr/\u003e     甘草二两，炙附子一枚，生，去皮，破八片干姜一两半人参一两\u003cbr/\u003e\u003cbr/\u003e     右四味，以水三升，煮取一升二合，去滓，分温再服。\u003cbr/\u003e\u003cbr/\u003e     （386）霍乱，头痛、发热、身疼痛、热多欲饮水者，五苓散主之；寒多不用水者，理中丸主之。\u003cbr/\u003e\u003cbr/\u003e     五苓散方：\u003cbr/\u003e\u003cbr/\u003e     猪苓去皮白术 茯苓各十八铢桂枝半两，去皮泽泻一两六铢\u003cbr/\u003e\u003cbr/\u003e     右五味，为散，更治之，白饮和服方匕，日三服。多饮暖水，汗出愈。\u003cbr/\u003e\u003cbr/\u003e     理中丸方：\u003cbr/\u003e\u003cbr/\u003e     人参 干姜 甘草炙白术各三两\u003cbr/\u003e\u003cbr/\u003e     右四味，捣筛，蜜和为丸，如鸡子黄许大。以沸汤数合，和一丸，研碎，温服之，日三四、夜二服；腹中未热，益至三四丸，然不及汤。汤法：以四物依两数切，用水八升，煮取三升，去滓，温服一升，日三服。若脐上筑者，肾气动也，去术加桂四两；吐多者，去术加生姜三两；下多者还用术；悸者，加茯苓二两；渴欲得水者，加术，足前成四两半；腹中痛者，加人参，足前成四两半；寒者，加干姜，足前成四两半；腹满者，去术，加附子一枚。服汤后，如食顷，饮热粥一升许，微自温，勿发揭衣被。\u003cbr/\u003e\u003cbr/\u003e     （387）吐利止而身痛不休者，当消息和解其外，宜桂枝汤小和之。\u003cbr/\u003e\u003cbr/\u003e     （388）吐利汗出，发热恶寒，四肢拘急，手足厥冷者，四逆汤主之。\u003cbr/\u003e\u003cbr/\u003e     （389）既吐且利，小便复利而大汗出，下利清谷，内寒外热，脉微欲绝者，四逆汤主之。\u003cbr/\u003e\u003cbr/\u003e     （390）吐已下断，汗出而厥，四肢拘急不解，脉微欲绝者，通脉四逆加猪胆汁汤主之。\u003cbr/\u003e\u003cbr/\u003e     通脉四逆加猪胆汁汤方：\u003cbr/\u003e\u003cbr/\u003e     甘草二两，炙干姜三两，强人可四两附子大者一枚，生，去皮，破八片猪胆汁半合\u003cbr/\u003e\u003cbr/\u003e     右四味，以水三升，煮取一升二合，去滓；内猪胆汁，分温再服，其脉即来。无猪胆，以羊胆代之。\u003cbr/\u003e\u003cbr/\u003e     （391）吐、利、发汗，脉平，小烦者，以新虚不胜谷气故也。","cnt":0,"sort":6629083,"author":"张仲景","prev":"6629082.html","next":"6629084.html","book_title":"伤寒杂病论","updateTimeFmt":"2024-03-28 17:25:36","category":"都市小说"}