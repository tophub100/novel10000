{"id":0,"code":"6633368.html","title":"第25章 收肉变色论","latest_chapter_name":"正文 第34章 大势变化","xiao_shuo_code":"9264","content":"\u003cbr/\u003e\u003cbr/\u003e    收肉原本作咽肉。近日问之同乡，皆云苌先生吸气则顷刻大瘦，故曰咽肉也。\u003cbr/\u003e\u003cbr/\u003e     此练气练到成处，真元充足，由内达外气聚血凝结成一块之候也。人之生也，禀天虽一，得气则殊。以五行有五性五色之不同也！故秉木气而生者，其形秀而长，其性多怒其色青；秉火气而生者，其形短而厚，其性多郁其色黄；禀金气而生者，其形白而美，其性多悲；秉水气而生者，其形肥而润其色黑，其性多恐。练气练到尽处，无以复加，则功成圆满，乃由肌肤随气收贴于骨，五形真气俱现于外，各随气所秉以呈，乃有青黑赤白黄五样颜色。其有一人而五色兼见者，此五气兼秉而色故杂见也；有遍体如冰者，此真阳收聚中宫不外达也。明乎此则知肉之收也，随气而来面色变也，随气而化，出于天然，无幻术也。","cnt":0,"sort":6633368,"author":"佚名","prev":"6633367.html","next":"6633369.html","book_title":"梅花拳秘谱","updateTimeFmt":"2024-03-28 17:25:49","category":"都市小说"}