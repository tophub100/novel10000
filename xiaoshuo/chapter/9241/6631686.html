{"id":0,"code":"6631686.html","title":"第4章 卿大夫章第四","latest_chapter_name":"正文 第18章 丧亲章第十八","xiao_shuo_code":"9241","content":"\u003cbr/\u003e\u003cbr/\u003e非先王之法服不敢服，非先王之法言不敢道，非先王之德行不敢行。是故非法不言，非道不行；口无择言，身无择行；言满天下无口过，行满天下无怨恶：三者备矣，然后能守其宗庙。盖卿大夫之孝也。《诗》云：“夙夜匪懈，以事一人。”","cnt":0,"sort":6631686,"author":"(春秋)孔丘","prev":"6631685.html","next":"6631687.html","book_title":"孝经","updateTimeFmt":"2024-03-28 17:25:43","category":"都市小说"}