{"id":0,"code":"6631683.html","title":"第1章 开宗明义章第一","latest_chapter_name":"正文 第18章 丧亲章第十八","xiao_shuo_code":"9241","content":"\u003cbr/\u003e\u003cbr/\u003e仲尼居，曾子侍。子曰：“先王有至德要道，以顺天下，民用和睦，上下无怨。汝知之乎？”曾子避席曰：“参不敏，何足以知之？”子曰：“夫孝，德之本也，教之所由生也。复坐，吾语汝。身体发肤，受之父母，不敢毁伤，孝之始也。立身行道，扬名于后世，以显父母，孝之终也。夫孝，始于事亲，中于事君，终于立身。《大雅》云：‘无念尔祖，聿修厥德。’”","cnt":0,"sort":6631683,"author":"(春秋)孔丘","prev":"","next":"6631684.html","book_title":"孝经","updateTimeFmt":"2024-03-28 17:25:43","category":"都市小说"}