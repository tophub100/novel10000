{"id":0,"code":"6631698.html","title":"第16章 感应章第十六","latest_chapter_name":"正文 第18章 丧亲章第十八","xiao_shuo_code":"9241","content":"\u003cbr/\u003e\u003cbr/\u003e子曰：“昔者明王事父孝，故事天明；事母孝，故事地察；长幼顺，故上下治。天地明察，神明彰矣。故虽天子，必有尊也，言有父也；必有先也，言有兄也。宗庙致敬，不忘亲也；修身慎行，恐辱先也。宗庙致敬，鬼神著矣。孝悌之至，通于神明，光于四海，无所不通。《诗》云：‘自西自东，自南自北，无思不服。’”","cnt":0,"sort":6631698,"author":"(春秋)孔丘","prev":"6631697.html","next":"6631699.html","book_title":"孝经","updateTimeFmt":"2024-03-28 17:25:43","category":"都市小说"}