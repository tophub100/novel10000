{"id":0,"code":"6631689.html","title":"第7章 三才章第七","latest_chapter_name":"正文 第18章 丧亲章第十八","xiao_shuo_code":"9241","content":"\u003cbr/\u003e\u003cbr/\u003e曾子曰：“甚哉，孝之大也！”子曰：“夫孝，天之经也，地之义也，民之行也。天地之经，而民是则之。则天之明，因地之利，以顺天下。是以其教不肃而成，其政不严而治。先王见教之可以化民也，是故先之以博爱，而民莫遗其亲，陈之于德义，而民兴行。先之以敬让，而民不争；导之以礼乐，而民和睦；示之以好恶，而民知禁。《诗》云：‘赫赫师尹，民具尔瞻。’”","cnt":0,"sort":6631689,"author":"(春秋)孔丘","prev":"6631688.html","next":"6631690.html","book_title":"孝经","updateTimeFmt":"2024-03-28 17:25:43","category":"都市小说"}