{"id":0,"code":"6631685.html","title":"第3章 诸侯章第三","latest_chapter_name":"正文 第18章 丧亲章第十八","xiao_shuo_code":"9241","content":"\u003cbr/\u003e\u003cbr/\u003e在上不骄，高而不危；制节谨度，满而不溢。高而不危，所以长守贵也。满而不溢，所以长守富也。富贵不离其身，然后能保其社稷，而和其民人。盖诸侯之孝也。《诗》云：“战战兢兢，如临深渊，如履薄冰。”","cnt":0,"sort":6631685,"author":"(春秋)孔丘","prev":"6631684.html","next":"6631686.html","book_title":"孝经","updateTimeFmt":"2024-03-28 17:25:43","category":"都市小说"}