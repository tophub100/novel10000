{"id":0,"code":"6640985.html","title":"第173章 子牙暴纣王十罪(2)","latest_chapter_name":"正文 第182章 武王封列国诸侯(2)","xiao_shuo_code":"9284","content":"\u003cbr/\u003e\u003cbr/\u003e    怎见得，有赞姜元帅一词，赞曰：\u003cbr/\u003e\u003cbr/\u003e     四八悟道，修身炼性。仙道难成，人间福庆。奉旨下山，辅相国政。窘迫八年，安于义命。擒怪有功，仕纣为令。妲己献谗，弃官习静。渭水持竿，磻溪隐性。八十时来，飞熊入梦。龙虎欣逢，西岐兆圣。先为相父，托孤事定。纣恶日盈，周德隆盛。三十六路，纷纷相竞。九三拜将，金台盟正。捧毂推轮，古今难并。会合诸侯，天人相应。东进五关，吉凶互订。三死七灾，缘期果证。夜进朝歌，君臣赌胜。灭纣成周，武功永咏。\u003cbr/\u003e\u003cbr/\u003e     正是：\u003cbr/\u003e\u003cbr/\u003e     六韬留下成王业，妙算玄机不可穷。\u003cbr/\u003e\u003cbr/\u003e     出将入相千秋业，伐罪吊民万古功。\u003cbr/\u003e\u003cbr/\u003e     运筹帏幄欺风后，燮理阴阳压老彭。\u003cbr/\u003e\u003cbr/\u003e     亘古军师为第一，声名直并泰山隆。\u003cbr/\u003e\u003cbr/\u003e     话说纣王见子牙皓首苍颜，全装甲胄，手执宝剑，十分丰采；又见东伯侯姜文焕、南伯侯鄂顺、北伯侯崇应鸾，当中乃武王姬发，四总督诸侯，俱张红罗伞，齐齐整整，立在子牙后面。子牙见纣王戴冲天凤翅盔，赭黄锁子甲，甚是勇猛。有赞纣王一词，赞曰：\u003cbr/\u003e\u003cbr/\u003e     冲天盔盘龙交结，兽吞头锁子连环。\u003cbr/\u003e\u003cbr/\u003e     滚龙袍猩猩血染，蓝鞓带紧束腰间。\u003cbr/\u003e\u003cbr/\u003e     打将鞭悬如铁塔，斩将剑光吐霞斑。\u003cbr/\u003e\u003cbr/\u003e     坐下马如同獬豸，金背刀闪灼心寒。\u003cbr/\u003e\u003cbr/\u003e     会诸侯旗开拱手，逢众将力战多般。\u003cbr/\u003e\u003cbr/\u003e     论膂力托梁换柱，讲辩难舌战群谈。\u003cbr/\u003e\u003cbr/\u003e     自古为君多孟浪，可怜总赖化凶顽。\u003cbr/\u003e\u003cbr/\u003e     话说子牙见纣王，忙欠身言曰：“陛下，老臣姜尚甲胄在身，不能全礼。”纣王曰：“尔是姜尚麽？”姜子牙答曰：“然也。”纣王曰：“尔曾为朕臣，为何逃避西岐，纵恶反叛，累辱王师。今又会天下诸侯，犯朕关隘，恃凶逞强，不遵国法，大逆不道，孰甚于此。又擅杀天使，罪在不赦！今朕亲临阵前，尚不倒戈悔过，犹自抗拒不理，情殊可恨！朕今日不杀你这贼臣，誓不回兵！”子牙答曰：“陛下居天子之尊，诸侯守拒四方，万姓供其力役，锦衣玉食，贡山航海，何莫非陛下之所有也。古云：‘率土之滨，莫非王臣。’谁敢与陛下抗礼哉。今陛下不敬上天，肆行不道，残虐百姓，杀戮大臣，惟妇言是用，淫酗沉湎，臣下化之，朋家作仇，陛下无君道久矣。其诸侯、臣民，又安得以君道待陛下也？陛下之恶，贯盈宇宙，天愁民怨，天下叛之。吾今奉天明命，行天之罚，陛下幸毋以臣叛君自居也。”纣王曰：“朕有何罪，称为大恶？”子牙曰：“天下诸侯，静听吾道纣王大恶素表着于天下者……”众诸侯听得，齐上前，听子牙道纣王十大罪。子牙曰：\u003cbr/\u003e\u003cbr/\u003e     陛下身为天子，继天立极，亶聪明，作元后，元后作民父母。今陛下沉湎酒色，弗敬上天，谓宗庙不足祀，社稷不足守，动曰：‘我有民，有命。’远君子，亲小人，败伦丧德，极古今未有之恶。罪之一也。\u003cbr/\u003e\u003cbr/\u003e     皇后为万国母仪，未闻有失德。陛下乃听信妲己之谗言，断恩绝爱，剜剔其目，炮烙其手，致皇后死于非命，废元配而妄立妖妃，纵淫败度，大坏彝伦。罪之二也。\u003cbr/\u003e\u003cbr/\u003e     太子为国之储贰，承祧宗社，乃万民所仰望者也。轻信谗言，命晁雷、晁田封赐尚方，立刻赐死；轻弃国本，不顾嗣胤，忘祖绝宗，得罪宗社。罪之三也。\u003cbr/\u003e\u003cbr/\u003e     黄耇大臣，乃国之枝干。陛下乃播弃荼毒之，炮烙杀戮之，囚奴幽辱之，如杜元铣、梅伯、商容、胶鬲、微子、箕子、比干是也。诸君子不过去君之非，引君于道，而遭此惨毒，废股肱而昵比罪人，君臣之道绝矣。罪之四也。\u003cbr/\u003e\u003cbr/\u003e     信者人之大本，又为天子号召四方者也，不得以一字增损。今陛下听妲己之阴谋，宵小之奸计，诳诈诸侯入朝，将东伯侯姜桓楚、南伯侯鄂崇禹，不分皂白，一碎醢其犼尸，一身首异处，失信于天下诸侯，四维不张。罪之五也。\u003cbr/\u003e\u003cbr/\u003e     法者非一己之私，刑者乃持平之用，未有过用之者也。今陛下悉听妲己惨恶之言，造炮烙，阻忠谏之口；设虿盆，吞宫人之肉。冤魂啼号于白昼，毒焰障蔽于青天，天地伤心，人神共愤。罪之六也。\u003cbr/\u003e\u003cbr/\u003e     天地之生财有数，岂得妄用奢靡，穷财之力，拥为己有，竭民之生？今陛下惟污池台榭是崇，酒池肉林是用，残宫人之命，造鹿台广施土木，积天下之财，穷民物之力，又纵崇侯虎剥削贫民，有钱者三丁免抽，无钱者独丁赴役，民生日促，偷薄成风，皆陛下贪剥有以倡之。罪之七也。\u003cbr/\u003e\u003cbr/\u003e     廉耻者乃风顽惩钝之防，况人君为万民之主者。今陛下信妲己狐媚之言，诓贾氏上摘星楼，君欺臣妻，致贞妇死节；西宫黄贵妃直谏，反遭摔下摘星楼，死于非命。三纲已绝，廉况全无。罪之八也。\u003cbr/\u003e\u003cbr/\u003e     举措乃人君之大体，岂得妄自施张。今陛下以玩赏之娱，残虐生命，斫朝涉者之胫，验民生之老少，刳剔孕妇之胎，试反背之阴阳，民庶何辜，遭此荼毒！罪之九也。\u003cbr/\u003e\u003cbr/\u003e     人君之宴乐有常，未闻流连忘反。今陛下夤夜暗纳妖妇喜媚，共妲己在鹿台昼夜宣淫，酗酒肆乐，信妲己以童男，割炙肾命，以作羹汤，绝万姓之嗣脉，残忍惨毒，极今古之冤。罪之十也。\u003cbr/\u003e\u003cbr/\u003e     臣虽能言之，陛下决不肯悔过迁善，肆行荼毒，累军民于万死，暴白骨于青天，独不思臣民生斯世者，竟遭陛下无辜之杀戮耶！今臣尚特奉天之明命，襄周王发恭行天之罚，陛下毋得以臣逆君而少之也。\u003cbr/\u003e\u003cbr/\u003e     纣王听姜子牙暴其十罪，只气得目瞪口呆。只见八百诸侯听罢，齐呐一声喊：“愿诛此无道昏君！”众人方欲上前，有东伯侯姜文焕大呼曰：“殷受不得回马！吾来也！”纣王见一员大将，金甲，红袍，白马，大刀，怎见得，有赞为证，赞曰：\u003cbr/\u003e\u003cbr/\u003e     顶上盔，朱缨灿；龟背甲，金光烂。大红袍上绣团龙，护心宝镜光华现。腰间宝带扣丝蛮，鞍旁箭插如云雁。打将鞭，吴钩剑，杀人如草心无间。马上横担斩将刀，坐下龙驹追紫电。铜心铁胆东伯侯，保周灭纣姜文焕。\u003cbr/\u003e\u003cbr/\u003e     话说东伯侯走马至军前，大喝曰：“吾父王姜桓楚被你醢尸，吾姐姐姜后被你剜目烙手，俱死于非命。今日借武王仁义之师，仗姜元帅之力，诛此无道，以泄我无穷之恨！”只见南伯侯青骔马冲出，厉声大叫：“无道昏君！杀父之仇，不共戴天，姜皇兄，留功与我鄂顺！”马至军前，叱曰：“你行无道，吾父王未曾犯罪，无故而诛大臣，情理难容也！”把手中枪一晃，劈胸就刺，纣王手中刀劈面交还。姜文焕手中刀使开，冲杀过来。二侯与纣王战在午门。怎见得，有诗为证，诗曰：\u003cbr/\u003e\u003cbr/\u003e     龙虎相争起战场，三军擂鼓列刀枪。\u003cbr/\u003e\u003cbr/\u003e     红旗招展如赤焰，素带飘飖似雪霜。\u003cbr/\u003e\u003cbr/\u003e     纣王江山风烛短，周家福祚海天长。\u003cbr/\u003e\u003cbr/\u003e     从今一战雌雄定，留得声名万古扬。\u003cbr/\u003e\u003cbr/\u003e     北伯侯崇应鸾见东、南二侯大战纣王，也把马催开，来助二侯。纣王又见来了一路诸侯，抖擞神威，力战三路诸侯，一口刀抵住他三般兵器，只杀得天昏地暗，旭日无光。武王在逍遥马上叹曰：“只因天子无道，致使天下诸侯会集于此，不分君臣，互相争战，冠履倒置，成何体统！真是天翻地覆之时！”忙将逍遥马催上前，与子牙曰：“三侯还该善化天子，如何与天子抗礼，甚无君臣体面。”子牙曰：“方才大王听老臣言纣王十罪，乃获罪于天地人神者，天下之人皆可讨之，此正是奉天命而灭无道，老臣岂敢有违天命耶！”武王曰：“当今虽是失政，吾等莫非臣子，岂有君臣相对敌之理？元帅可解此危。”子牙曰：“大王既有此意，传令命军士擂鼓。”子牙传令：“擂鼓！”天下诸侯听的鼓响，左右有三十五骑纷纷杀出，把纣王围在垓心。不知纣王性命如何，且听下回分解。","cnt":0,"sort":6640985,"author":"许仲琳","prev":"6640984.html","next":"6640986.html","book_title":"封神演义","updateTimeFmt":"2024-03-28 17:25:55","category":"都市小说"}