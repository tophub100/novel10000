{"id":0,"code":"6640994.html","title":"第182章 武王封列国诸侯(2)","latest_chapter_name":"正文 第182章 武王封列国诸侯(2)","xiao_shuo_code":"9284","content":"\u003cbr/\u003e\u003cbr/\u003e    燕——姬姓，伯爵。系周同姓功臣，曰君奭，佐文、武定天下，有大功，为周太保，食邑于召，谓之召康。留相天子，主自陕以西之诸侯。乃封其子为北燕伯，其地乃幽州蓟县是也。\u003cbr/\u003e\u003cbr/\u003e     魏——姬姓，伯爵。系周同姓功臣，曰毕公荣，佐文、武定天下，有大功，封镇魏国。即今河南开封府高密县是也。\u003cbr/\u003e\u003cbr/\u003e     管——姬姓，侯爵。系武王弟，曰姬叔鲜，以监武庚封于管。即今河南信阳县是也。\u003cbr/\u003e\u003cbr/\u003e     蔡——姬姓，侯爵。系武王弟，曰姬叔度，以监武庚封于蔡。即今河南汝宁府上蔡县是也。\u003cbr/\u003e\u003cbr/\u003e     曹——姬姓，伯爵。系武王弟，曰姬叔振铎。武王克商，封于曹。即今济阳定陶县是也。\u003cbr/\u003e\u003cbr/\u003e     郕——姬姓，伯爵。系武王弟，曰姬叔武。武王克商，封于郕。即今山东兖州府汶上县是也。\u003cbr/\u003e\u003cbr/\u003e     霍——姬姓，伯爵。系武王弟，曰姬叔处。武王克商，封于霍。即今山西平阳府是也。\u003cbr/\u003e\u003cbr/\u003e     卫——姬姓，侯爵。系武王同母少弟，封为大司寇，食采于康，谓之康叔，封于卫。即今北京冀州是也。\u003cbr/\u003e\u003cbr/\u003e     滕——姬姓，侯爵。系武王弟，曰姬叔绣。武王克商，封于滕。即今山东章邱县是也。\u003cbr/\u003e\u003cbr/\u003e     晋——姬姓，侯爵。系武王少子，曰唐叔虞。封于唐，后改为晋。即今山西平阳府绛县东翼城是也。\u003cbr/\u003e\u003cbr/\u003e     吴——姬姓，子爵。系周太王长子泰伯之后。武王克商，遂封之为吴。即今之吴郡是也。\u003cbr/\u003e\u003cbr/\u003e     虞——姬姓，公爵。系周太王子仲雍之后。武王克商，求泰伯、仲雍之后，得章已为吴君，别封其为虞。在河东太阳县是也。\u003cbr/\u003e\u003cbr/\u003e     虢——姬姓，公爵。系王季子虢仲，文王弟也。仲与虢叔为文王卿士，勋在王室，藏于盟府；而文王友爱二弟，谓之二虢。武王克商，封仲于弘农。陕县东南之虢城。\u003cbr/\u003e\u003cbr/\u003e     楚——芈姓，子爵。系颛帝之裔，曰鬻熊。为周文、武师，有勤劳于王家，封之于荆蛮，以子男之上居之。即今丹阳南郡枝江县是也。\u003cbr/\u003e\u003cbr/\u003e     许——姜姓，男爵。系尧四岳伯夷之后。因先世有功，武王克商，封其裔文叔于许。即今之许州是也。\u003cbr/\u003e\u003cbr/\u003e     秦——嬴姓，伯爵。系颛帝之裔。因先世有功，武王克商，封其裔柏翳于秦。即今之陕西西安府是也。\u003cbr/\u003e\u003cbr/\u003e     莒——嬴姓，子爵。系少昊之后。因先世有功，武王克商，封其后兹与期于莒城。即今之莒县是也。\u003cbr/\u003e\u003cbr/\u003e     纪——姜姓，侯爵。系太公之次子。武王念太公之功，分封于纪。即今东莞剧县是也。\u003cbr/\u003e\u003cbr/\u003e     邾——曹姓，子爵。系陆终第五子晏安之后。武王克商，封其裔曹挟于邾。即今之山东邹县是也。\u003cbr/\u003e\u003cbr/\u003e     薛——仕姓，侯爵。黄帝之后。因世有功，武王克商，封其后裔奚仲于薛。即今山东沂州是也。\u003cbr/\u003e\u003cbr/\u003e     宋——子姓，公爵。系商王帝乙之长庶子曰微子启；因纣王不道，微子抱祭器归周。武王克商，封微子于宋。即今之睢阳县是也。\u003cbr/\u003e\u003cbr/\u003e     杞——姒姓，伯爵。系夏禹王之后。武王克商，求夏禹苗裔，得东楼公，封于杞，以奉禹祀。即今之开封府雍丘县是也。\u003cbr/\u003e\u003cbr/\u003e     陈——妫姓，侯爵。系帝舜之后。其裔孙阏父作武王陶正，能利器用，王实赖之。以元女大姬下嫁其子满，而封诸陈，使奉虞帝祀。其地在太皥之墟，即今之陈县是也。\u003cbr/\u003e\u003cbr/\u003e     焦——伊耆姓，侯爵。系神农之后。因先世之功，武王克商，封之于焦。即今之弘农陕县是也。\u003cbr/\u003e\u003cbr/\u003e     蓟——姬姓，侯爵。系帝尧之裔。武王克商，求其后，封之于蓟，以奉唐帝之祀。即今之北京顺天府是也。\u003cbr/\u003e\u003cbr/\u003e     高丽——子姓，乃殷贤臣，曰箕子，亦商王之裔。因不肯臣事于周，武王请见，乃陈《洪范九畴》一篇而去之辽东。武王即其地以封之。至今乃其子孙，即朝鲜国是也。\u003cbr/\u003e\u003cbr/\u003e     其亲王、功臣、帝王后裔，共封有七十二国。今录其最着者。其余如越封于会稽，向封于谯国，凡封于汲郡，伯封于东平，郜封于济阴，邓封于赖川，戎封于陈留，芮封于冯翊，极封为附庸，榖封于南阳，牟封于泰山，葛封于梁国，郳封为附庸，谭封于平陵，遂封于济北，滑封于河南，章阝封于东平，邢封于襄国，江封于汝南，冀封于皮县，徐封于下邳，舒封于庐江，弦封于弋阳，郐封于琅玡，厉封于义阳，项封于汝阴，英附于楚，申封于南阳，共封于汲郡，夷封于城阳等国，不悉详记。如南宫适、散宜生、闳夭等，各分列茅土有差。即于其日大排筵宴，庆贺功臣、亲王、文武等官。又开库藏，将金银宝物悉分于诸侯人等。众人俱各痛饮，尽醉而散。次日，各上谢表，陛辞天子，各归本国。后人有诗为证：\u003cbr/\u003e\u003cbr/\u003e     一举戎衣定大周，分茅列土赐诸侯。\u003cbr/\u003e\u003cbr/\u003e     三王漫道家天下，全仗屏藩立远谋。\u003cbr/\u003e\u003cbr/\u003e     话说众人各领封敕，俱往本国以赴职任，惟御弟周公旦、召公奭在朝辅相王室。武王乃谓周公曰：“镐京为天下之中，真乃帝王之居。”于是命召公迁都于镐京，即今陕西西安府咸阳县是也。武王谓：“师尚父年老，不便在朝。”乃厚其赐赉，赐以宫女、黄金、蜀锦，镇国宝器黄钺、白旄，得专征伐，为诸侯之长，令其之国，以享安康之福。\u003cbr/\u003e\u003cbr/\u003e     次日，子牙入朝，拜谢赐赉，陛辞之国，武王乃率百官饯送于南郊。子牙叩首谢恩曰：“臣蒙陛下赐令之国，不得朝夕侍奉左右，今日一别，不知何日再睹天颜也！”言罢，不胜伤感。武王慰之曰：“朕因相父年迈，多有勤劳于王室，欲令相父之国，以享安康之福，不再劳相父在此朝夕勤劬耳。”子牙再三拜谢曰：“陛下念臣至此，臣将何以报陛下知遇之恩也！”其日君臣分别，子牙拜送武王与百官进城，子牙方才就道，往齐国而去。太公至齐，因思：“昔日下山至朝歌时，深蒙宋异人百般恩义，因王事多艰，一向未曾图报；今天下大定，不乘此时修候，是忘恩负义之人耳。”乃遣一使臣，赍黄金千斤，锦衣，玉帛，修书一封，前往朝歌，问候宋异人。使臣离了齐国，一路行来，不觉一日来到朝歌。其时宋异人夫妇已死，只有儿子掌管家私，反觉比往时更胜几倍。其日收了礼物，修回书与来使至齐，回复了太公。太公在齐，治国有法，使民以时；不五越月，而齐国大治。后子牙薨，公子灶嗣位，至小白，相管仲，伯天下，“春秋”赖之。后至康公，方为田氏所灭。此是后事，亦不必表。\u003cbr/\u003e\u003cbr/\u003e     且说武王西都长安，武王垂拱而治，海内清平，万民乐业，天下熙熙皥皥，顺帝之则。其一戎衣而天下大定，不逊尧舜之揖让也。后武王崩，成王立，周公辅相之，戡定内难，天下复睹太平。自太公开基，周公赞襄，遂成周家八百年基业。然子牙、周公之鸿功伟烈，充塞乎天地之间矣。后人有诗单赞子牙斩将封神，开周家不世之基以美之，诗曰：\u003cbr/\u003e\u003cbr/\u003e     宝符秘箓出先天，斩将封神合往愆。\u003cbr/\u003e\u003cbr/\u003e     敕赐昆仑承旨渥，名班册籍注铨编。\u003cbr/\u003e\u003cbr/\u003e     斗瘟雷火分前后，神鬼人仙任倒颠。\u003cbr/\u003e\u003cbr/\u003e     自是修持凭造化，故教伐纣洗腥羶。\u003cbr/\u003e\u003cbr/\u003e     又有诗赞周公辅相成王，戡定内难，为开基首功，而又有十乱以襄之。诗曰：\u003cbr/\u003e\u003cbr/\u003e     天潢分派足承祧，继述訏谟更自饶。\u003cbr/\u003e\u003cbr/\u003e     岂独簪缨资启沃，还从剑履秩宗朝。\u003cbr/\u003e\u003cbr/\u003e     和邦协佐能戡乱，典礼咸称善补貂。\u003cbr/\u003e\u003cbr/\u003e     总为周家多福荫，天生十乱始同调。","cnt":0,"sort":6640994,"author":"许仲琳","prev":"6640993.html","next":"","book_title":"封神演义","updateTimeFmt":"2024-03-28 17:25:55","category":"都市小说"}