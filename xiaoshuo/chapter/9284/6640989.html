{"id":0,"code":"6640989.html","title":"第177章 周武王鹿台散财(1)","latest_chapter_name":"正文 第182章 武王封列国诸侯(2)","xiao_shuo_code":"9284","content":"\u003cbr/\u003e\u003cbr/\u003e    诗曰：\u003cbr/\u003e\u003cbr/\u003e     纣王聚敛吸民脂，不信当年放桀时。\u003cbr/\u003e\u003cbr/\u003e     积粟已无千载计，盈财岂有百年期。\u003cbr/\u003e\u003cbr/\u003e     须知世运逢真主，却笑贪淫有阿痴。\u003cbr/\u003e\u003cbr/\u003e     今日还归民社去，从来天意岂容私。\u003cbr/\u003e\u003cbr/\u003e     话说众诸侯俱上了九间殿，只见丹墀下大小将领、头目等众，跻跻跄跄，簇拥两旁。子牙传令：“军士先救灭宫中火焰。”武王对子牙曰：“纣王无道，残虐生灵，而六宫近在肘腋，其宫人、宦寺被害更惨，今军士救火，不无波及无辜；相父当首先严禁，毋令复遭陷害也。”子牙闻言，忙传令：“凡军士人等只许救火，毋得肆行暴虐，敢有违令妄取六宫中一物，妄杀一人者，斩首示众，决不姑惜！汝宜悉知。”只见众宫人、宦寺、侍卫、军官齐呼：“万岁！”武王在九间殿驻跸，与众诸侯看军士救火。武士猛抬头，看见殿东边有黄澄澄二十根大铜柱摆列在旁，武王问曰：“此铜柱乃是何物？”子牙曰：“此铜柱乃是纣王所造炮烙之刑。”武王曰：“善哉！不但临刑者甚惨，只今日孤观之，不觉心胆皆裂。纣天子可谓残忍之甚！”子牙引武王入后宫，至摘星楼下，见虿盆里面蛇蝎上下翻腾，白骨暴露，骷骸乱滚；又见酒池内阴风惨惨，肉林下冷露凄凄。武王问曰：“此是何故？”子牙曰：“此是纣王所制虿盆，杀害宫人者；左右正是肉林、酒池。”武王曰：“伤哉！纣天子何无仁心一至此也！”不胜伤感，乃作诗以纪之，诗曰：\u003cbr/\u003e\u003cbr/\u003e     成汤祝网德声扬，放桀南巢正大纲。\u003cbr/\u003e\u003cbr/\u003e     六百年来风气薄，谁知惨恶丧疆场！\u003cbr/\u003e\u003cbr/\u003e     又伤炮烙之刑，作诗以纪之，诗曰：\u003cbr/\u003e\u003cbr/\u003e     苦陷忠良性独偏，肆行炮烙悦婵娟。\u003cbr/\u003e\u003cbr/\u003e     遗魂常傍黄金柱，楼下焚烧孽报牵。\u003cbr/\u003e\u003cbr/\u003e     话说武王来至摘星楼，见余火尚存，烟焰未绝，烧得七狼八狈，也有无辜宫人遭在此劫，尚有余骸未尽，臭秽难闻。武王更觉心中不忍，忙吩咐军士：“快将这些遗骸捡出去埋葬，无令暴露。”因谓子牙曰：“但不知纣王骸骨焚于何所？当另为捡出，以礼安葬，不可使暴露于天地；你我为人臣者，此心何安！”子牙曰：“纣王无道，人神共愤，今日自焚，实所以报之也。今大王以礼葬之，诚大王之仁耳。”子牙吩咐军士：“检点遗骸，毋使混杂；须寻纣王骸骨，具衣衾棺椁，以天子之礼葬之。”后人有诗叹成汤王业如斯而尽：\u003cbr/\u003e\u003cbr/\u003e     天丧成汤业，敌兵尽倒戈。\u003cbr/\u003e\u003cbr/\u003e     积山尸遍野，漂杵血流河。\u003cbr/\u003e\u003cbr/\u003e     尽去烦苛法，方兴时雨歌。\u003cbr/\u003e\u003cbr/\u003e     太平今日定，袵席乐天和。\u003cbr/\u003e\u003cbr/\u003e     话说子牙令军士寻纣王遗骸，以礼安葬，不表。\u003cbr/\u003e\u003cbr/\u003e     且说众诸侯同武王往鹿台而来。上了台时，见阁耸云端，楼飞霄汉，亭台叠叠，殿宇巍峨，雕栏玉饰，梁栋金装；又只见明珠异宝，珊瑚玉树，镶嵌成琼宫瑶室，堆砌就绣阁兰房，不时起万道霞光，顷刻有千条瑞彩，真所谓目眩心摇，神飞魄乱。武王点首叹曰：“纣天子这等奢靡，竭天下之财以穷己欲，安有不亡身丧国者也！”子牙曰：“古今之所以丧亡者，未有不从奢侈而败，故圣王再三叮咛垂戒者，‘宝己以德，毋宝珠玉’，良有以也。”武王曰：“如今纣王已灭，天下诸侯与闾阎百姓受纣王剥削之祸，荼毒之苦，征敛之烦，日坐水火之中，衽席不安，重足而立，今不若将鹿台聚积之货财，给散与诸侯、百姓，将巨桥聚敛之稻粟，赈济与饥民，使万民昭苏，享一日安康之福耳。”子牙曰：“大王兴言及此，真社稷生民之福也！宜速行之。”武王命左右去发财运粟，不表。\u003cbr/\u003e\u003cbr/\u003e     只见后宫擒纣王之子武庚至，子牙令：“推来。”众诸侯切齿。少时，众将将武庚推至殿前，武庚跪下。众诸侯齐曰：“殷受不道，罪盈满贯，人神共怒，今日当斩首正罪，以泄天地之恨。”子牙曰：“众诸侯之言甚是。”武王急止之曰：“不可！纣王肆行不道，皆是群小、妖妇惑乱其心，与武庚何干？且纣王炮烙大臣，虽贤如比干、微子，皆不能匡救其君，又何穇武庚一幼稚之子哉？今纣王已灭，与子何仇？且‘罪人不孥’，原是上天好生之德，孤愿与众位大王共体之，切不可枉行杀戮也。俟新君嗣位，封之以茅土，以存商祀，正所以报商之先王也。”\u003cbr/\u003e\u003cbr/\u003e     东伯侯姜文焕出而言曰：“元帅在上：今大事俱定，当立新君以安天下诸侯、士民之心。穇且天不可以无日，国不可以无君，天命有道，归于至仁，今武王仁德着于四海，天下归心，宜正大位，以安天下民心。穇我等众诸侯入关，襄武王以伐无道，正为今日之大事也。望元帅一力担当，不可迟滞，有辜众人之心。”众诸侯齐曰：“姜君侯讲得有理，正合众人之意。”子牙尚未及对，武王惶惧逊谢曰：“孤位轻德薄，名誉未着，惟日兢兢，求为寡过以嗣先王之业而未遑，安敢妄觊天位哉！况天位惟艰，惟仁德者居之，乞众位贤侯共择一有德者以嗣大位，毋令有忝厥职，遗天下羞。孤与相父早归故土，以守臣节而已。”\u003cbr/\u003e\u003cbr/\u003e     旁有东伯侯厉声大言曰：“大王此言差矣！天下之至德，孰有如大王者！今天下归周，已非一日，即黎民之箪食壶浆以迎王师，岂有他哉！谓大王能救民于水火也。且天下诸侯景从云集，随大王以伐无道，其爱戴之心，盖有自也。大王又何必固辞？望大王俯从众议，毋令众人失望耳。”武王曰：“发有何德，望贤侯无得执此成议，还当访询有众，以服天下之心。”东伯侯姜文焕曰：“昔帝尧以至德克相上帝，得膺大位；后生丹朱不萧，帝求人而逊位，众臣举舜。舜以重华之德，以继尧而有天下。后帝舜生子商均亦不萧，舜乃举天下而让之禹。禹生启贤明，能承继夏命，故相继而传十七世。至桀无道而失夏政，成汤以至德放桀于南巢，代夏而有天下。传二十六世至纣，大肆无道，恶贯罪盈。大王以至德与众诸侯恭行天之讨，今大事已定，克承大宝，非大王而谁？大王又何必固逊哉！”武王曰：“孤安敢方禹汤之贤哲也。”\u003cbr/\u003e\u003cbr/\u003e     姜文焕曰：“大王不事干戈，以仁义教率天下，化行俗美，三分天下有其二；故凤鸣于岐山，万民而乐业。天人相应，理不可诬。大王之政德，与二君何多让哉！”武王曰：“姜君侯素有才德，当为天下之主。”忽听得两旁众诸侯一齐上前，大呼曰：“天下归心，已非一日，大王为何苦苦固辞？大拂众人之心矣！穇吾等会盟此地，岂是一朝一夕之力，无非欲立大王，再见太平之日耳。今大王舍此不居，则天下诸侯瓦解，自此生乱，是使天下终无太平之日矣。”子牙上前急止之曰：“列位贤侯不必如此，我自有名正言顺之说。”正是：\u003cbr/\u003e\u003cbr/\u003e     子牙一计成王业，致使诸侯拜圣君。\u003cbr/\u003e\u003cbr/\u003e     话说众诸侯在九间殿，见武王固逊，俱纷然争辩不一，子牙乃止之，对武王曰：“纣王祸乱天下，大王率诸侯明正其罪，天下无不悦服，大王礼当正位，号令天下。穇当日凤鸣岐山，祥瑞现于周地，此上天垂应之兆，岂是偶然！今天下人心悦而归周，正是天人响应，时不可失。大王今日固辞，恐诸侯心冷，各散归国，涣无所统，各据其地，日生祸乱，甚非大王吊伐之意。深失民望，非所以爱之，实所以害之也。愿大王详察！”武王曰：“众人固是美爱，然孤之德薄，不足以胜此任，恐遗先王之羞耳。”东伯侯姜文焕曰：“大王不必辞逊，元帅自有主见。”乃对子牙曰：“请元帅速行，不得迟滞，恐人心解散。”子牙急忙传令：“命画图样造台，作祝文昭告天地社稷，俟后有大贤，大王再让位未迟。”众诸侯已知子牙之意，随声应诺。旁有周公旦自去造台。后人有诗诵之，诗曰：\u003cbr/\u003e\u003cbr/\u003e     朝歌城内筑禅台，万姓欢呼动八垓。\u003cbr/\u003e\u003cbr/\u003e     沴气已随余焰尽，和风方向太阳来。\u003cbr/\u003e\u003cbr/\u003e     岐山鸣凤缠祯瑞，殿陛赓歌进寿杯。\u003cbr/\u003e\u003cbr/\u003e     四海雍熙从此盛，周家泰运又重开。\u003cbr/\u003e\u003cbr/\u003e     话说周公旦画了图样，于天地坛前造一座台。台高三层，按三才之象，分八卦之形。正中设“皇天后土之位”；旁立“山川社稷之神”；左右有“十二元神”旗号，按子、丑、寅、卯、辰、巳、午、未、申、酉、戌、亥立于其地；前后有“十干”旗号，按甲、乙、丙、丁、戊、己、庚、辛、壬、癸立于本位；坛上有“四季正神方位”：春日太昊，夏日炎帝，秋日少昊，冬日颛顼；中有皇帝轩辕；坛上罗列笾豆、簠、簋、金爵、玉斝，陈设祭前，并生刍炙脯，列于几席，鲜、酱、鱼、肉设于案桌，无不齐备。只见香烧宝鼎，花插金瓶，子牙方请武王上坛。武王再三谦让，然后祭坛。八百诸侯齐立于两旁，周公旦高捧祝文，上台开读，祝文曰：\u003cbr/\u003e\u003cbr/\u003e     惟大周元年壬辰，越甲子昧爽三日，西伯侯西岐武王姬发敢昭告于皇天后土神祗曰：呜呼！惟天惠民，惟辟奉天。有殷受弗克上天，自绝于命。臣发承祖宗累治之仁，列圣相沿之德，予小子曷敢有越厥志，恭天承命，底商之罪，大正于商。惟尔神祗，克成厥勋，诞膺天命。予小子方日夜祗惧，恐坠前烈，敬修未遑。无奈诸侯、军、民、耆老人等，疏请再三，众志诚难固违。俯从群议，爰考旧典，式诹吉日，祗告于天、地、宗庙、社稷暨我文考，于是日受册、宝，嗣即大位。仰承中外靖恭之颂，天人协应之符，庆日月之照临，膺皇天之永命。尚望福我维新，永终不替，慰兆人胥戴之情，垂累业无疆之绪。神其鉴兹！伏惟尚飨。\u003cbr/\u003e\u003cbr/\u003e     话说周公旦读罢祝文，焚了，祝告天地毕，只见香烟笼罩空中，瑞霭氤氲满地。其日天朗气清，惠风庆云，真是昌期应运，太平景象，自然迥别。那朝歌百姓挤拥，遍地欢呼。\u003cbr/\u003e\u003cbr/\u003e     武王受了册、宝，即天子位，面南垂拱端坐。乐奏三番，众诸侯出笏，山呼“万岁”。拜贺毕，武王传旨，大赦天下。众人簇拥武王下坛，来至殿廷，重新拜贺毕，武王传旨，命摆九龙饰席，大宴八百诸侯，君臣共乐。众人酒过数巡，俱各欢畅。百官觉已深沉，各辞阙谢恩而散。后人读史，见武王一戎衣而有天下，君臣和乐，作诗以咏之，诗曰：\u003cbr/\u003e\u003cbr/\u003e     坛上香风绕圣王，军民嵩祝舞霓裳。\u003cbr/\u003e\u003cbr/\u003e     江山依旧承柴望，社稷重新乐裸将。\u003cbr/\u003e\u003cbr/\u003e     金阙晓临仙掌动，玉阶时听佩环忙。\u003cbr/\u003e\u003cbr/\u003e     熙熙皥皥清明世，万姓讴歌庆未央。","cnt":0,"sort":6640989,"author":"许仲琳","prev":"6640988.html","next":"6640990.html","book_title":"封神演义","updateTimeFmt":"2024-03-28 17:25:55","category":"都市小说"}