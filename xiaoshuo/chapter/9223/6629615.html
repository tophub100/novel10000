{"id":0,"code":"6629615.html","title":"第142章 攻濮阳曹操败还 失幽州刘虞絷戮(2)","latest_chapter_name":"正文 第200章 失蜀土汉宗绝祀 篡魏祚晋室开基(2)","xiao_shuo_code":"9223","content":"\u003cbr/\u003e\u003cbr/\u003e    寄人篱下本非谋，暂挫其锋未足忧，\u003cbr/\u003e\u003cbr/\u003e     善战不亡垂古训，桑榆尚可望重收。\u003cbr/\u003e\u003cbr/\u003e     欲知操布复战情形，待至下回再叙。\u003cbr/\u003e\u003cbr/\u003e     ----------\u003cbr/\u003e\u003cbr/\u003e     曹操虽智略过人，而经验未深，遂至事多失败。观其为父复仇，不问其父之为何人所杀，徒逞毒于徐州百姓，任情屠戮，是谓忿兵，忿兵必败。陶谦兵微将寡，原不能与操敌；然有陈宫之内变，与吕布之外入，几比败军之祸为尤甚。微荀彧程昱二人，则兖州尽失，操且穷无所归矣！此而不悛，尤复力攻濮阳，三战三败，可见忿兵之不足恃，操得幸免，乃天意不欲亡操，非操之智略果优也。刘虞为汉室名裔，恩信夙孚，乃以战略之未娴，谬思讨瓒，卒至身死家亡，为天下笑！盖以楚得臣之忿，兼宋襄公之愚，其不至为人禽戮者几希，区区小惠，不足道焉。","cnt":0,"sort":6629615,"author":"(清)蔡东藩","prev":"6629614.html","next":"6629616.html","book_title":"后汉演义","updateTimeFmt":"2024-03-28 17:25:38","category":"都市小说"}