{"id":0,"code":"6631776.html","title":"第75章 沔水下(4)","latest_chapter_name":"正文 第98章 渐江水 斤江水(3)","xiao_shuo_code":"9242","content":"\u003cbr/\u003e\u003cbr/\u003e    《春秋·襄公十年》，公会诸侯及齐世子光于虘阝。今其地虘阝聚是也，王莽之酂治矣。涣水又东南迳费亭南。汉建和元年，封中常侍沛国曹胜为侯国。胜字季兴，谯人也。永初中，定桓帝策，封亭侯，此城即其所食之邑也。涣水又东迳铚县故城南。昔吴广之起兵也，使葛婴下之。涣水又东，苞水注之。水出谯城北自汀陂。陂水东流迳酂县南，又东，迳郸县故城南。汉景帝中元年，封周应为侯国，王莽更之曰单城也，音多。又东迳嵇山北，嵇氏故居。嵇康本姓奚，会稽人也。先人自会稽迁于谯之铚县，改为嵇氏，取稽字之上以为性，盖志本也。\u003cbr/\u003e\u003cbr/\u003e     《嵇氏谱》曰；谯有嵇山，家于其侧，遂以为氏。县，魏黄初中，文帝以酂城父、山桑、铚、置谯郡，故隶谯焉。苞水东流入涣。涣水又东南迳蕲县故城南，《地理志》曰：故垂乡也。汉高帝破黥布于此县，旧都尉治，王莽之蕲城也。水上有古石梁处，遗基尚存。涣水又东迳谷阳县，左会八丈故渎，渎上承洨水，南流注于涣。涣水又东迳谷阳戍南，又东南迳谷阳故城东北，右与解水会。水上承县西南解塘，东北流迳谷阳城南，即谷水也。应劭曰：城在谷水之阳，又东北流注于涣。涣水又东南迳白石戌南。又迳虹城南，洨水注之。水首受蕲水于蕲县，东南流迳谷阳县八丈故渎出焉。又东合长直故沟。沟上承蕲水，南会于洨。\u003cbr/\u003e\u003cbr/\u003e     洨水又东南流，迳洨县故城北。县有垓下聚，汉高祖破项羽所在也。王莽更名其县曰肴城。应劭曰：洨水所出，音绞，《经》之绞也。洨水又东南，与涣水乱流而入于淮。故应劭曰：洨水南入淮。淮水又东至\u0026amp;lt；山毚\u0026amp;gt；石山，潼水注之。\u003cbr/\u003e\u003cbr/\u003e     水首受潼县西南潼陂，县故临淮郡之属县，王莽改曰成信矣。南迳沛国夏丘县，绝蕲水，又南迳夏丘县故城西，王莽改曰归思也。又东南流，迳临潼戍西，又东南至\u0026amp;lt；山毚\u0026amp;gt；石，西南入淮。淮水又东迳浮山，山北对\u0026amp;lt；山毚\u0026amp;gt；石山。梁氏天监中，立堰于二山之间，逆天地之心，乖民神之望，自然水溃坏矣。淮水又东迳徐县南，历涧水注之。水导徐城西北徐陂，陂水南流，绝蕲水，迳历涧戍西，东南流注于淮。\u003cbr/\u003e\u003cbr/\u003e     淮水又东，池水注之。水出东城县，东北流，迳东城县故城南。汉以数千骑追羽，羽帅二十八骑引东城因四隤山，斩将而去，即此处也。《史记》：孝文帝八年，封淮南厉王子刘良为侯国。《地理志》：王莽更名之曰武城也。池水又东北流，历二山间，东北入于淮，谓之池口也。淮水又东，蕲水注之。水首受睢水于谷熟城东北，东迳建城县故城北。汉武帝元朔四年，封长沙定王子刘拾为侯国。王莽之多聚也。蕲水又东南，迳蕲县，县有大泽乡。陈涉起兵于此，篝火为狐鸣处也。\u003cbr/\u003e\u003cbr/\u003e     南则洨水出焉。蕲水又东南，北八丈故沟出焉。又东流，南、北长直故渎出焉。\u003cbr/\u003e\u003cbr/\u003e     又东入夏丘县，东绝潼水，迳夏丘县故城北，又东南迳潼县南，又东南流入徐县，东绝历涧，又东迳大徐县故城南，又东流注于淮。淮水又东历客山，迳盱眙县故城南。《地理志》曰：都尉治。汉武帝元朔元年，封江都易王子刘蒙之为侯国。\u003cbr/\u003e\u003cbr/\u003e     王莽更名之曰匡武。淮水又东迳广陵，历淮阳城，城北临泗水，阻于二水之间。\u003cbr/\u003e\u003cbr/\u003e     《述征记》淮阳太守治，自后置戍，县亦有时废兴也。\u003cbr/\u003e\u003cbr/\u003e     又东北至下邳淮阴县西，泗水从西北来流注之。\u003cbr/\u003e\u003cbr/\u003e     淮、泗之会，即角城也。左右两川，翼夹二水决入之所，所谓泗口也。\u003cbr/\u003e\u003cbr/\u003e     又东过淮阴县北，中渎水出白马湖，东北注之。\u003cbr/\u003e\u003cbr/\u003e     淮水右岸，即淮阴也。城西二里有公路浦，昔袁术向九江，将东奔袁谭，路出斯浦，因以为名焉。又东迳淮阴县故城北。北临淮水，汉高帝六年，封韩信为侯国。王莽之嘉信也。昔韩信去下乡而钓于此处也。城东有两冢：西者，即漂母冢也，周回数百步，高十馀丈。昔漂母食信于淮阴，信王下邳，盖投金增陵以报母矣。东一陵即信母冢也。县有中渎水，首受江于广陵郡之江都县。县城临江，应劭《地理风俗记》曰：县为一都之会，故曰江都也。县有江水祠，俗谓之伍相庙也。子胥但配食耳，岁三祭，与五岳同。旧江水道也。昔吴将伐齐，北霸中国，自广陵城东南筑邗城，城下掘深沟，谓之韩江，亦曰邗溟沟，自江东北通射阳湖。\u003cbr/\u003e\u003cbr/\u003e     《地理志》所谓渠水也，西北至末口入淮。自永和中，江都水断，其水上承欧阳，引江入埭，六十里至广陵城，楚、汉之间为东阳郡。高祖六年为荆国，十一年为吴城，即吴王濞所筑也。景帝四年，更名江都。武帝元狩三年，更曰广陵。王莽更名郡曰江平，县曰定安。城东水上有梁，谓之洛桥。中渎水自广陵北出武广湖东，陆阳湖西。二湖东西相直五里，水出其间，下注樊梁湖。旧道东北出，至博芝、射阳二湖。西北出夹邪，乃至山阳矣。至永和中，患湖道多风。陈敏因穿樊梁湖北口，下注津湖迳渡，渡十二里，方达北口，真至夹邪。兴宁中，复以津湖多风，又自湖之南口，沿东岸二十里，穿渠入北口，自后行者不复由湖。故蒋济《三州论》曰：淮湖纡远，水陆异路，山阳不通，陈登穿沟，更凿马濑，百里渡湖者也。自广陵出山阳白马湖，迳山阳城西，即射阳县之故城也。应劭曰：在射水之阳。汉高祖六年，封楚左令九项缠为侯国也。王莽更之曰监淮亭。世祖建武十五年，封子荆为山阳公，治此，十七年为王国。城本北中郎将庾希所镇。中渎水又东，谓之山阳浦，又东入淮，谓之山阳口者也。\u003cbr/\u003e\u003cbr/\u003e     又东，两小水流注之。\u003cbr/\u003e\u003cbr/\u003e     淮水左迳泗水国南，故东海郡也。徐广《史记音义》曰：泗水，国名。汉武帝元鼎三年初置，都郯。四年，常山宪王子思王商为国。《地理志》曰：王莽更泗水郡为顺水，凌县为生凌。凌水注之，水出凌县，东流迳其县故城东，而东南流注于淮，是曰凌口也。应劭曰：凌水出县西南入淮，即《经》之所谓小水者也。\u003cbr/\u003e\u003cbr/\u003e     又东至广陵淮浦县入于海。\u003cbr/\u003e\u003cbr/\u003e     应劭曰：浦岸也盖临侧淮汶，故受此名。淮水迳县故城东。王莽更名之曰淮敬。淮水于县枝分，北为游水。历朐县与沭合。又迳朐山西。山侧有朐县故城。\u003cbr/\u003e\u003cbr/\u003e     秦始皇三十五年，于朐县立石海上，以为秦之东门。崔琰《述初赋》曰：倚高舻以周眄兮，观秦门之将将者也。东北海中有大洲，谓之郁洲，《山海经》所谓郁山在海中者也。言是山自苍梧徙此，云山上犹有南方草木。今郁州治。故崔季珪之叙《述初赋》，言郁州者，故苍梧之山也，心悦而怪之，闻其上有仙士石室也，乃往观焉。见一道人独处，休休然不谈不对，顾非己所及也。即其《赋》所云：吾夕济于郁洲者也。游水又北迳东海利成县故城东，故利乡也。汉武帝元朔四年，封城阳共王子婴为侯国，王莽更之曰流泉。游水又北，历羽山西。《地理志》曰：羽山在祝其县东南。《尚书》曰：尧畴咨四岳得舜，进十六族，殛鲧于羽山，是为梼杌，与驩兜、三苗、共工同其罪，故世谓之四凶。鲧既死，其神化为黄龙，入于羽渊，是为夏郊，三代祀之。故《连山易》曰：有崇伯鲧，伏于羽山之野者，是也。游水又北迳祝其县故城西。《春秋经》书：夏，公会齐侯于夹谷。《左传·定公十年》，公及齐平，会于祝其，实夹谷也。服虔曰：地二名。王莽更之曰犹亭。县之东有夹口浦，游水左迳琅邪即丘县故城之西。《地理志》曰：莒子起于此，后徙莒，有盐官，故世谓之南莒也。游水又东北迳赣榆县北，东侧巨海，有《秦始皇碑》在山上，去海一百五十步，潮水至，加其上三丈，去则三尺所见东北倾石，长一丈八尺，广五尺，厚三尺八寸，一行一十二字。游水又东北迳纪鄣故城南。《春秋·昭公十九年》，齐伐莒，莒子奔纪鄣。莒之妇人，怒莒子之害其夫，老而托纺焉。取其纑而夜缒，缒绝，鼓噪，城上人亦噪。莒共公惧，启西门而出，齐遂入纪。故纪子帛之国。《谷梁传》曰：吾伯姬归于纪者也。杜预曰：纪鄣，地二名。东海赣榆县东北有故纪城，即此城也。游水东北入海，旧吴之燕岱，常泛巨海，惮其涛险，更沿溯是渎，由是出。《地理志》曰：游水自淮浦北入海。《尔雅》曰：淮别为浒。游水亦枝称者也。淮水又东入于海。","cnt":0,"sort":6631776,"author":"(北魏)郦道元","prev":"6631775.html","next":"6631777.html","book_title":"水经注","updateTimeFmt":"2024-03-28 17:25:43","category":"都市小说"}