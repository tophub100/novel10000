{"id":0,"code":"6631786.html","title":"第85章 江水三(2)","latest_chapter_name":"正文 第98章 渐江水 斤江水(3)","xiao_shuo_code":"9242","content":"\u003cbr/\u003e\u003cbr/\u003e    江之右岸有船官浦，历黄鹄\u0026lt;山几\u0026gt;西而南矣。直鹦鹉洲之下尾。江水溠洄洑浦，是曰黄军浦，昔吴将黄盖军师所屯，故浦得其名，亦商舟之所会矣。船官浦东即黄鹄山。林涧甚美，谯郡戴仲若野服居之。山下谓之黄鹄岸，岸下有湾，目之为黄鹄湾。黄鹄山东北对夏口城，魏黄初四年孙权所筑也。依山傍江，开势明远，凭墉藉阻，高观枕流，上则游目流川，下则激浪崎岖，实舟人之所艰也。对岸则入沔津，故城以夏水为名，亦水羡县治也。江水左得湖口，水通大湖，又东合滠口，水上承涢水于安陆县而东迳滠阳县北，东流注于江。江水又东，湖水自北南注，谓之嘉吴。江之右岸频得二夏浦，北对东城洲西，浦侧有雍伏戍。江之左岸，东会龙骧水口，水出北山蛮中，江之左有武口，水上通安陆之延头。宋元嘉三元，卫将军荆州刺史谢晦，阻兵上流，为征北檀道济所败，走奔于此，为戍主光顺之所执处也。南至武城，俱入大江。南直武洲，洲南对杨桂水口，江水南出也，通金女、大文、桃班三治。吴旧屯所在，荆州界尽此。江水东迳若城南。庾仲雍《江记》曰：若城至武城口三十里者也。南对郭口，夏浦而不常泛矣。东得苦菜夏浦，浦东有苦菜山，江迳其北，故浦有苦菜之名焉，山上有苦菜可食。江水左得广武口江浦也。江之右岸有李姥浦，浦中偏无蚊蚋之患矣。北对峥嵘洲，冠军将军刘毅破桓玄于此洲，玄乃挟天子西走江陵矣。\u003cbr/\u003e\u003cbr/\u003e     又东过邾县南。\u003cbr/\u003e\u003cbr/\u003e     江水东迳白虎\u0026lt;山几\u0026gt;北，山临侧江汶，又东会赤溪夏浦浦口，江水右迤也。又东迳贝\u0026lt;山几\u0026gt;北，庾仲雍谓之沛岸矣。江之左岸有秋口，江浦也，又东得乌石水，出乌石山，南流注于江。江水右迳黎\u0026lt;山几\u0026gt;北，亦曰黎岸也。山东有夏浦，又东迳七碛北，山名也。仲雍谓之大小竹碛也。北岸烽火洲，即举洲也。北对举口，仲雍作莒字，得其音而忘其字，非也。举水出龟头山，西北流迳蒙茏戍南，梁定州治，蛮田超秀为刺史。举水又西流，右合垂山之水。水北出垂山之阳，与弋阳淠水同发一山，故是水名之。水之东有南口戍，又南迳方山戍西，西流注于举水。\u003cbr/\u003e\u003cbr/\u003e     又西南迳梁司、豫二州东，蛮田鲁生为刺史，治湖陂城，亦谓之水城也。举水又西南迳颜城南，又西南迳齐安郡西，倒水注之。水出黄武山，南流迳白沙戍西，又东南迳梁达城戍西，东南合举水举水又东南历赤亭下，谓之赤亭水，又分为二水，右水南流注于江，谓之举口，南对举洲，《春秋左传·定公四年》，吴、楚陈于柏举。京相璠曰：汉东地矣。江夏有洰水，或作举，疑即此也。左水东南流入于江。江浒曰文方口。江之右岸有凤鸣口，江浦也。浦侧有凤鸣戍。江水又东迳邾县故城南，楚宣王灭邾，徙居于此，故曰邾也。汉高帝元年，项羽封吴芮为衡山王，都此。晋咸和中，庚翼为西阳太守，分江夏立。咸康四年，豫州刺史毛宝，西阳太守樊俊共镇之，为石虎将张格度所陷，自尔丘墟焉。城南对芦洲，旧吴时筑客舍于洲上，方便惟所止焉，亦谓之罗洲矣。\u003cbr/\u003e\u003cbr/\u003e     鄂县北。\u003cbr/\u003e\u003cbr/\u003e     江水右得樊口，庾仲雍《江记》云：谷里袁口，江津南入，历樊山上下三百里，通新兴、马原二冶。樊口之北有湾。昔孙权装大船，名之曰长安，亦曰大舶，载坐直之士三千人。与群臣泛舟江津，属值风起，权欲西到芦洲。谷利不从，及拔刀急止。令取樊口薄，舶船至岸而败，故名其处为败舶湾。因凿樊山为路以上，人即名其处为吴造岘，在樊口上一里，今厥处尚存。江水又左迳赤鼻山南，山临侧江川。又东迳西阳郡南，郡治即西阳县也。《晋书地道记》以为弦子国志。江之右岸有鄂县故城，旧樊楚也。《世本》称熊渠封其中子红为鄂王。《晋太康地记》以为东鄂矣。《九州记》曰：鄂，今武昌也。孙权以魏黄初中，自公安徙此，改曰武昌县。鄂县徙治于袁山东。又以其年立为江夏郡，分建业之民千家以益之。\u003cbr/\u003e\u003cbr/\u003e     至黄龙元年，权迁都建业，以陆逊辅太子镇武昌。孙皓亦都之，皓还东，令滕牧守之。晋惠帝永平中，始置江州，传综为刺史，治此城。后太尉庾亮之所镇也。\u003cbr/\u003e\u003cbr/\u003e     今武昌郡治，城南有袁山，即樊山也。《武昌记》曰：樊口南有大姥庙，孙权常猎于山下，依夕，见一姥，问权猎何所得？曰：止得一豹。母曰：何不竖豹尾？\u003cbr/\u003e\u003cbr/\u003e     忽然不见。应劭《汉官？序》曰：豹尾过后，执金吾罢屯，解围。天子卤薄中，后属车施豹尾。于道路，豹尾之内为省中。盖权事应在此，故为立庙也。又孙皓亦尝登之，使将害常侍王蕃，而以其首虎争之。北背大江，江上有钓台，权常极饮萁上曰：堕台醉乃已。张昭尽言处。城西有效坛，权告天即位于此，顾谓公卿曰：鲁子敬尝言此，可谓明于事势矣。城东故城，言汉将灌婴所筑也。江中有节度石三段，广百步，高五六丈，是西阳、武昌界，分江于斯石也。又东得五丈浦，又东得次浦，江浦也。东迳五\u0026lt;山几\u0026gt;北，有五山，沿次江阴，故得是名矣，仲雍谓之五圻，江水左则巴水注之，水出雩娄县之下灵山，即大别山也。与决水同出一山，故世谓之分水山，亦或曰巴山。南历蛮中，吴时，旧立屯于水侧，引巴水以溉野。又南迳巴水戍，南流注于江，谓之巴口，又东迳轪县故城南，故弦国也。\u003cbr/\u003e\u003cbr/\u003e     《春秋·僖公五年》秋，楚灭弦，弦子奔黄者也。汉惠帝二年，封长沙相利仓为侯国。城在山之阳，南对五洲也。江中有五洲相接，故以五洲为名。宋孝武帝举兵江州，建牙洲上，有紫云荫之，即是洲也。东会希水口，水出灊县霍山西麓。\u003cbr/\u003e\u003cbr/\u003e     山北有灊县故城。《地理志》曰：县南有天柱山，即霍山也，有祠南岳庙。音潜。\u003cbr/\u003e\u003cbr/\u003e     梁立霍州治此。西南流分为二水，枝津出焉。希水又南，积而为湖，谓之希湖。\u003cbr/\u003e\u003cbr/\u003e     湖水又南流，迳轪县东而南流注于江，是曰希水口者也。然水流急濬，霖雨暴疾，漂滥无常，行者难之。大江右岸有厌里口、安乐浦。从此至武昌，尚方作部诸屯相接，枕带长江。又东得桑步，步下有章浦，本南阳郡治。今悉荒芜。江水左得赤水浦，夏浦也。江水又东迳南阳山南，又曰芍\u0026lt;山几\u0026gt;，亦曰南阳\u0026lt;山几\u0026gt;，仲雍谓之南阳圻，一名洛至圻，一名石姥，水势建迅急。江水又东迳西陵县故城南，《史记》秦昭王遣白起伐楚，取西陵者也。汉章帝建初二年，封阴棠为侯国。江水东历孟家溠。江之右岸有黄石山，水迳其北。即黄石\u0026lt;山几\u0026gt;也。一名石茨圻，有西陵县也。县北则三洲也。山连延江侧，东山偏高，谓之西塞，东对黄公九\u0026lt;山几\u0026gt;，所谓九圻者也。于行小难，两山之间为阙塞。从此济于土复，土复者，北岸地名也。\u003cbr/\u003e\u003cbr/\u003e     又东过蕲春县南，蕲水从北来注之。\u003cbr/\u003e\u003cbr/\u003e     江水又得苇口，江浦也。浦东有苇山，江水东迳山北。北崖有东湖口，江波左迆，流结成湖，故谓之湖口矣。江水又东得空石口，江浦左右，临江有空石山，南对石穴洲，洲上有蕲阳县治也。又东，蕲水注之。江水又东，迳蕲春县故城南。\u003cbr/\u003e\u003cbr/\u003e     世祖建武三十年，封陈俊子浮为侯国也。江水又东，得铜零口，江浦也。大江右迳蝦蟆山北，而东会海口。水南通大湖，北达于江。水左右翼山，江水迳其北，东合臧口，江浦也。江水又左迳长风山南，得长风口，江浦也。江水又东迳积布山南，俗谓之积布\u0026lt;山几\u0026gt;，又曰积布圻，庾仲雍所谓高山也。此即西阳、寻阳二郡界也。右岸有土复口，江浦也。夹浦有江山，山东有护口，江浦。庾仲雍谓之朝二浦也。\u003cbr/\u003e\u003cbr/\u003e     又东过下雉县北，利水从东陵西南注之。\u003cbr/\u003e\u003cbr/\u003e     江水东迳琵琶山南，山下有琵琶湾也。又东迳望夫山南，又东得苦菜水口，夏浦也。江之右岸，富水注之。水出阳新县之青湓山，西北流迳阳新县，故豫章之属县矣。地多女鸟。《玄中记》曰：阳新男子。于水次得之，遂与共居，生二女，悉衣羽而去。豫章间食儿，不露其衣，言是鸟落鹿于儿衣中，则令儿病，故亦谓之夜飞游女矣。又西北迳下雉县，王莽更名之润光矣，后并阳新。水之左右，公私裂溉，咸成沃壤。旧吴屯所在也。又东流注于江，谓之富口。江水又右得口，又东，得兰溪水口。并江浦也。又东，左得青林口，水出庐江郡之东陵乡，江夏有西陵县，故是言东矣。《尚书》云：江水过九江至于东陵者也。西南流，水积为湖，湖西有青林山。宋太始元年，明帝遣沈攸之西伐子勋，伐栅青山，睹一童子甚丽，问伐者曰：取此何为？答欲讨贼。童子曰：下旬当平，何劳伐此？在众人之中，忽不复见。故谓之之青林湖。湖有鲫鱼，食之肥美，辟寒暑。湖水西流，谓之青林水，又西南历寻阳，分为二水，一水东流，通大雷。一水西南流注于江，《经》所谓利水也。右对马头岸。自富口迄此五十馀里，岸阻江山。","cnt":0,"sort":6631786,"author":"(北魏)郦道元","prev":"6631785.html","next":"6631787.html","book_title":"水经注","updateTimeFmt":"2024-03-28 17:25:43","category":"都市小说"}