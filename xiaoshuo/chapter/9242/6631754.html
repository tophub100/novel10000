{"id":0,"code":"6631754.html","title":"第53章 颍水 洧水 氵异水 潧水 渠（沙水）(1)","latest_chapter_name":"正文 第98章 渐江水 斤江水(3)","xiao_shuo_code":"9242","content":"\u003cbr/\u003e\u003cbr/\u003e    颍水出颍川阳城县西北少室山。\u003cbr/\u003e\u003cbr/\u003e     秦始皇十七年，灭韩，以其地为颍川郡，盖因水以著称者也。汉高帝二年，以为韩国。王莽之左队也。《山海经》曰：颍水出少室山。《地理志》曰：出阳城县阳乾山。今颍水有三源奇发，右水出阳乾山之颍谷。《春秋》颍考叔为其封人。其水东北流。中水导源少室通阜，东南流，迳负黍亭东。《春秋·定公六年》，郑伐冯、滑、负黍者也。冯敬通《显志赋》曰：求善卷之所在，遇许由于负黍。\u003cbr/\u003e\u003cbr/\u003e     京相璠曰：负黍在颍川阳城县西南二十七里。世谓之黄城也。亦或谓是水为氵隐水，东与右水合。左水出少室南溪，东合颍水，故作者互举二山，言水所发也。\u003cbr/\u003e\u003cbr/\u003e     《吕氏春秋》曰：卞随耻受汤让，自投此水而死。张显《逸民传》、嵇叔夜《高士传》并言，投泂水而死，未知其孰是也。\u003cbr/\u003e\u003cbr/\u003e     东南过其县南。\u003cbr/\u003e\u003cbr/\u003e     颍水又东，五渡水注之。其水导源崈高县东北，太室东溪。县，汉武帝置，以奉太室山，俗谓之崧阳城。及春夏雨泛，水自山顶而迭相灌澍，崿流相承为二十八浦也。旸旱辍津，而石潭不耗，道路游憩者，惟得餐饮而已，无取澡盥其中，苟不如法，必数日不豫，是以行者惮之。山下大潭周数里，而清深肃洁。水中有立石，高十余丈，广二十许步，上甚平整。缁素之士，多泛舟升陟，取畅幽情。\u003cbr/\u003e\u003cbr/\u003e     其水东南迳阳城西，石溜萦委，溯者五涉，故亦谓之五渡水。东南流入颍水。颍水迳其县故城南。昔舜禅禹，禹避商均，伯益避启，并于此也。亦周公以土圭测日景处。汉成帝永始元年封赵临为侯国也。县南对箕山，山上有许由冢，尧所封也。故太史公曰：余登箕山，其上有许由墓焉。山下有牵牛墟。侧颍水有犊泉，是巢父还牛处也。石上犊迹存焉。又有许由庙，碑阙尚存，是汉颍川太守朱宠所立。颍水迳其北，东与龙渊水合，其水导源龙渊，东南流迳阳城北，又东南入于颍。\u003cbr/\u003e\u003cbr/\u003e     颍水又东，平洛溪水注之。水发玉女台下平洛涧，世谓之平洛水。吕忱所谓勺水出阳城山，盖斯水也。又东南流注于颍。\u003cbr/\u003e\u003cbr/\u003e     颍水又东出阳城关，历康城南，魏明帝封尚书右仆射卫臻为康乡侯，此即臻封邑也。\u003cbr/\u003e\u003cbr/\u003e     又东南过阳翟县北。\u003cbr/\u003e\u003cbr/\u003e     颍水东南流迳阳关聚，聚夹水相对，俗谓之东西二土城也。颍水又迳上棘城西，又屈迳其城南。《春秋左传·襄公十八年》，楚师伐郑城上棘以涉颍者也。\u003cbr/\u003e\u003cbr/\u003e     县西有故堰，堰石崩褫，颓基尚存，旧遏颍水枝流所出也。其故渎东南迳三封山北，今无水。渠中又有泉流出焉，时人谓之\u0026amp;lt；山禺\u0026amp;gt；水，东迳三封山东，东南历大陵西。《归藏易》曰：启筮享神于大陵之上。即钧台也。《春秋左传》曰：夏启有钧台之乡，是也。杜预曰：河南阳翟县南有钧台。其水又东南流，水积为陂，陂方十里，俗谓之钧台陂，盖陂指台取名也。又西南流迳夏亭城西，又屈而东南，为郏之靡陂。\u003cbr/\u003e\u003cbr/\u003e     颍水自堨东迳阳翟县故城北，夏禹始封于此，为夏国。故武王至周曰：吾其有夏之居乎？遂营洛邑。徐广曰：河南阳城，阳翟则夏地也。《春秋经》书，秋，郑伯突入于栎。《左传》曰：桓公十五年，突杀檀柏而居之。服虔曰：檀伯，郑守栎大夫，栎，郑之大都。宋忠曰：今阳翟也。周末，韩景侯自新郑徙都之。\u003cbr/\u003e\u003cbr/\u003e     王隐曰：阳翟，本栎也。故颍川郡治也。城西有《郭奉孝碑》。侧水有《九山祠碑》，业柏犹茂，北枕川流也。\u003cbr/\u003e\u003cbr/\u003e     又东南过颍阳县西，又东南过颍阴县西南。\u003cbr/\u003e\u003cbr/\u003e     应劭曰：县在颍水之阳，故邑氏之。按《东观汉记》，汉封车骑将军马防为侯国。防，城门校尉，位在九卿上，绝席。\u003cbr/\u003e\u003cbr/\u003e     颍水又南迳颍乡城西。颍阴县故城在东北，旧许昌典农都尉治也。后改为县，魏明帝封侍中辛毗为国侯也。\u003cbr/\u003e\u003cbr/\u003e     颍水又东南迳柏祠曲东，历罡丘城南，故汾丘城也。《春秋左传·襄公十八年》，楚子庚治兵于汾。司马彪曰：襄城县有汾丘。杜预曰：在襄城县之东北也。\u003cbr/\u003e\u003cbr/\u003e     迳繁昌故县北，曲蠡之繁阳亭也。《魏书？国志》曰：文帝以汉献帝延康元年，行至曲蠡，登坛受禅于是地，改元黄初，其年以颍阴之繁阳亭为繁昌县。城内有三台，时人谓之繁昌坛。坛前有二碑。昔魏文帝受禅于此，自坛而降，曰：舜，禹之事，吾知之矣！故其石铭曰：遂于繁昌筑灵坛也。于后其碑六字生金，论者以为司马金行，故曹氏六世，迁魏而事晋也。\u003cbr/\u003e\u003cbr/\u003e     颍水又东南流，迳青陵亭城北。北对青陵陂，陂纵广二十里，颍水迳其北，枝入为陂。陂西则漷水注之，水出襄城县之邑城下，东流注于陂。陂水又东，入临颍县之狼陂。颍水又东南流而历临颍县也。\u003cbr/\u003e\u003cbr/\u003e     又东南过临颍县南，又东南过汝南氵隐强县北，洧水从河南密县东流注之。\u003cbr/\u003e\u003cbr/\u003e     临颍，旧县也。颍水自县西，小氵隐水出焉。《尔雅》曰：颍别为沙。郭景纯曰：皆大水溢出，别为小水之名也。亦犹江别为沱也。\u003cbr/\u003e\u003cbr/\u003e     颍水又东南迳泽城北，即古城皋亭矣。《春秋经》书：公及诸侯盟于皋鼬者也。皋、泽字相似，名与字乖耳。\u003cbr/\u003e\u003cbr/\u003e     颍水又东迳氵隐阳城南，《竹书纪年》曰：孙何取氵隐阳，氵隐强城在东北，颍水不得迳其北也。颍水又东南，潩水入焉，非洧水也。\u003cbr/\u003e\u003cbr/\u003e     又东过西华县北，王莽更名之曰华望也，有东故言西矣。世祖光武皇帝建武中，封邓晨为侯国。\u003cbr/\u003e\u003cbr/\u003e     汉济北戴封，字平仲，为西华令，遇天旱，慨治功无感，乃积柴坐其上以自焚，火起而大雨暴至，远近欢服。永元十三年，征太常焉。县北有习阳城，颍水迳其南，《经》所谓洧水流注之也。\u003cbr/\u003e\u003cbr/\u003e     又南过女阳县北县故城南有汝水枝流，故县得厥称矣。阚骃曰：本汝水别流，其后枯竭，号曰死汝水，故其字无水。余按汝、女乃方俗之音，故字随读改，未必一如阚氏之说，以穷通损字也。颍水又东，氵隐水注之，又东南迳博阳县故城东，城在南顿县北四十里，汉宣帝封邴吉为侯国，王莽更名乐嘉。\u003cbr/\u003e\u003cbr/\u003e     又东南过南顿县北，隐水从西来流注之。\u003cbr/\u003e\u003cbr/\u003e     隐水于乐嘉县入颍，不至于顿。顿，故顿子国也，周之同姓。《春秋·僖公二十五年》，楚伐陈，纳顿子于顿是也，俗谓之颍阴城，非也。颍水又东南迳陈县南，又东南左会交口者也。\u003cbr/\u003e\u003cbr/\u003e     又东南至新阳县北，蒗荡渠水，从西北来注之。\u003cbr/\u003e\u003cbr/\u003e     《经》云蒗荡渠者，百尺沟之别名也。南合交口，新沟自是东出。颍上有堰，谓之新阳堰，俗谓之山阳堨，非也。新沟自颍北东出，县在水北，故应劭曰：县在新水之阳。今县故城在东，明颍水不出其北，盖《经》误耳。颍水自堰东南流，迳项县故城北。《春秋·僖公十七年》，鲁灭项是矣。\u003cbr/\u003e\u003cbr/\u003e     颍水又东，右合谷水，水土承平乡诸陂，东北迳南顿县故城南，侧城东注。\u003cbr/\u003e\u003cbr/\u003e     《春秋左传》所谓顿迫于陈而奔楚，自顿徙南，故曰南顿也。今其城在顿南三十余里。又东迳项城中，楚襄王所郭，以为别都。都内西南小城，项县故城也，旧颍州治。谷水迳小城北，又东迳刺史贾逵祠北。王隐言祠在城北，非也，庙在小城东。昔王凌为宣王司马懿所执，屈庙而欢曰：贾梁道王凌，魏之忠臣，惟汝有灵知之。遂仰鸩而死。庙前有碑，碑石金生。干宝曰：黄金可采，为晋中兴之瑞。\u003cbr/\u003e\u003cbr/\u003e     谷水又东流，出城东注颍。\u003cbr/\u003e\u003cbr/\u003e     颍水又东，侧颍有公路城，袁术所筑也，故世因以术字名城矣。颍水又东，迳临颍城北，城临水，阙南面。\u003cbr/\u003e\u003cbr/\u003e     又东迳云阳二城间，南北翼水，并非所具。\u003cbr/\u003e\u003cbr/\u003e     又东迳邱头。邱头南枕水《魏书？郡国志》曰：宣王军次邱头，王凌面缚水次，故号武邱矣。颍水又东南流，于故城北，细水注之。水上承阳都陂，陂水枝分，东南出为细水，东迳新阳县故城北，又东南迳宋公县故城北。县即所谓郪邱者也，秦伐魏取郪邱，谓是邑矣。汉成帝绥和元年，诏封殷后于沛，以存三统。平帝元始四年，改曰宋公。章帝建初四年，徙邑于此，故号新郪为宋公国也，王莽之新延矣。细水又南迳细阳县，新沟水注之。新沟首受交口，东北迳新阳县故城南。汉高帝六年，封吕清为侯国，王莽更名曰新明也。故应劭曰：县在新水之阳。今无水，故渠旧道而已。东入泽渚而散流入细。细水又东南迳细阳县故城南，王莽更之曰乐庆也。世祖建武中，封岑彭子遵为侯国。细水又东南积而为陂，谓之次塘，公私引裂，以供田溉。又东南流屈而西南入颍。《地理志》曰：细水出细阳县南入颍。颍水又东南流，迳胡城东，故胡子国也。《春秋·定公十五年》，楚灭胡，以胡子豹归，是也。杜预《释地》曰：汝阴县西北有胡城也。\u003cbr/\u003e\u003cbr/\u003e     颍水又东南，汝水枝津注之。水上承汝水别渎于奇頟，城东三十里，世谓之大氵隐水也。东南迳召陵县故城南，《春秋左传·僖公四年》，齐桓公师于召陵，责楚贡不入，即此处也。城内有大井，径数丈，水至清深。阚骃曰：召者，高也。\u003cbr/\u003e\u003cbr/\u003e     其地丘墟，井深数丈，故以名焉。又东南迳征羌县，故召陵县之安陵乡，安陵亭也。世祖建武十一年，以封中郎将来歙。歙以征定西羌功，故更名征羌也。阚骃引《战国策》，以为秦昭王欲易地，谓此也。汝水别渎又东迳公路台北，台临水方百步，袁术所筑也。汝水别沟又东迳西门城，即南利也。汉宣帝封广陵厉王子刘昌为侯国。县北三十里有孰城，号曰北利。故渎出于二利之间，间关女阳之县，世名之死女。县取水名，故曰女阳也。又东迳南顿县故城南，又东南迳鮦阳城北，又东迳氏阝乡城北，又东迳固始县故城北，《地理志》，县，故寝也，寝丘在南，故籍丘名县矣。王莽更名之曰闰治。孙叔敖以土浸薄，取而为封，故能绵嗣。城北犹有《叔敖碑》建武二年，司空李通，又慕叔敖受邑，故光武以嘉之，更名固始。别汝又东迳蔡冈北，冈上有平阳侯相蔡昭冢。昭字叔明，周后稷之胄。冢有石阙，阙前有二碑，碑字沦碎，不可复识，羊虎倾低，殆存而已。枝汝又东北流迳胡城南，而东历女阴县故城西北，东入颍水。颍水又东迳女阴县故城北。《史记·高祖功臣侯者年表》曰：高祖六年，封夏侯婴为侯国。王莽更名之曰汝坟也。\u003cbr/\u003e\u003cbr/\u003e     县在汝水之阴，故以汝水纳称。城西有一城，故陶丘乡也，女阴郡治。城外东北隅，有旧台，翼城若丘，俗谓之女郎台，虽经颓毁，犹自广崇，上有一井。疑故陶丘乡，所未详。\u003cbr/\u003e\u003cbr/\u003e     又东南至慎县，东南入于淮。\u003cbr/\u003e\u003cbr/\u003e     颍水东南流，左合上吴、百尺二水，俱承次塘细陂，南流注于颍。\u003cbr/\u003e\u003cbr/\u003e     颍水又东南，江陂水注之。水受大漴陂陂水南流，积为江陂，南迳慎城西，侧城南流入于颍。颍水又迳慎阳县故城南，县故楚邑白公所居以拒吴。《春秋左传·哀公十六年》，吴人伐慎，白公败之。王莽之慎治也。世祖建武中，封刘赐为侯国。颍水又东南迳蜩蟟郭东，俗谓之郑城矣。又东南入于淮。《春秋·昭公十二年》，楚子狩于州来，次于颍尾。盖颍水之会淮也。\u003cbr/\u003e\u003cbr/\u003e     洧水出河南密县西南马领山。水出山下。亦言出颍川阳城山，山在阳城县之东北，盖马领之统目焉。洧水东南流，迳一故台南，俗谓之阳子台。又东迳马领坞北，坞在山上，坞下泉流北注，亦谓洧别源也，而入于洧水。\u003cbr/\u003e\u003cbr/\u003e     洧水东流，绥水会焉，水出方山绥溪，即《山海经》所谓浮戏之山也。东南流，迳汉宏农太守张伯雅墓茔域四周，垒石为垣，隅阿相降，列于绥水之阴。庚门，表二石阙，夹对石兽于阙下。冢前有石庙，列植三碑。碑云：德字伯雅，河南密人也。碑侧树两石人，有数石柱及诸石兽矣。旧引绥水南入茔域，而为池沼。\u003cbr/\u003e\u003cbr/\u003e     沼在丑地，皆蟾蠩吐水，石隍承溜。池之南又建石楼。石庙前又翼列诸兽。但物谢时沦，凋毁殆尽。夫富而非义，比之浮云，况复此乎？王孙，士安斯为达矣。\u003cbr/\u003e\u003cbr/\u003e     绥水又东南流，迳上郭亭南，东南注洧。洧水又东，襄荷水注之。水出北山子节溪，亦谓之子节水，东南流注于洧。洧水又东会会沥滴泉，水出深溪之侧，泉流丈余，悬水散注。故世士以滴沥称，南流入洧水也。\u003cbr/\u003e\u003cbr/\u003e     东南过其县南。\u003cbr/\u003e\u003cbr/\u003e     洧水又东南流与承云二水合，俱出承云山，二源双导，东南流注于洧。世谓之东、西承云水。\u003cbr/\u003e\u003cbr/\u003e     洧水又东，微水注之。水出微山，东北流入于洧。洧水又东迳密县故城南，《春秋》谓之新城。《左传·僖公六年》，会诸侯伐郑，围新密，以郑不时城也。\u003cbr/\u003e\u003cbr/\u003e     今县城东门南侧，有汉密令卓茂祠。茂字子康，南阳宛人，温仁宽雅，恭而有礼。\u003cbr/\u003e\u003cbr/\u003e     人有认其马者，茂与之，曰：若非公马，幸至丞相府归我。遂挽车而去。后马主得马，谢而还之。任汉黄门郎，迁密令，举善而教，口无恶言，教化大行，道不拾遗，蝗不入境，百姓为之立祠，享祀不辍矣。洧水又左会璅泉水，水出玉亭西，北流注于洧。\u003cbr/\u003e\u003cbr/\u003e     洧水又东南与马关水合，水出玉亭下，东北流历马关，谓之马关水。又东北注于洧。\u003cbr/\u003e\u003cbr/\u003e     洧水又东合武定水，水出北武定冈，西南流，又屈而东南流，迳零鸟坞西，侧坞东南流。坞侧有水，悬流赴壑，一匹有余，直注涧下，沦积成渊。嬉游者瞩望，奇为佳观。俗人睹此水挂于坞侧，遂目之为零鸟水。东南流入于洧。\u003cbr/\u003e\u003cbr/\u003e     洧水又东，与虎牍山水合。水发南山虎牍溪，东北流入洧。洧水又东南，赤涧水注之。水出武定冈，东南流迳皇台冈下。又历冈东，东南流注于洧。\u003cbr/\u003e\u003cbr/\u003e     洧水又东南流，潧水注之。","cnt":0,"sort":6631754,"author":"(北魏)郦道元","prev":"6631753.html","next":"6631755.html","book_title":"水经注","updateTimeFmt":"2024-03-28 17:25:43","category":"都市小说"}