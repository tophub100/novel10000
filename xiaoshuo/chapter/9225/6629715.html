{"id":0,"code":"6629715.html","title":"第15章","latest_chapter_name":"正文 第19章","xiao_shuo_code":"9225","content":"\u003cbr/\u003e\u003cbr/\u003e    南伯子景隱几而坐，仰天而噓。顏成子入見曰：夫子，物之尤也。形固可使若槁骸，心固可使若死灰乎？曰：吾嘗居山穴之中10矣。當是時也，田禾一睹我，而齊國之眾三賀之。我必先之，彼故知之；我必賣之，彼故齋之。若我而不有之，彼惡得而知之？若我而不賣之，彼惡得而齋之？嗟乎。我悲人之自喪者，吾又悲夫悲人者11，吾又悲夫悲人之悲者，其後而日遠矣。仲尼之楚，楚王觴之，孫叔放執爵而立，市南宜僚受酒而祭曰：古之人乎，於此言已。曰：丘也聞不言之言矣，未之嘗言，於此乎言之。市南宜僚弄丸而兩家之難解，孫叔放甘寢秉羽而郢人投兵，丘願有喙三尺。彼之謂不道之道，此之謂不言之辯，故德總乎道之所一。而言休乎知之所不知，至矣。道之所一者，德不能同也，知之所不能知者，辯不能舉也，名若儒墨而凶矣。故海不辭束流，大之至也；聖人並包天地，澤及天下，而不知其誰氏。是故生無爵，死無鎰，實不聚，名不立，此之謂大人。狗不以善吠為良，人不以善言為賢，而況為大乎。夫為大不足以為大，而況為德乎。夫大備矣，莫若天地；然奚求焉，而大備矣。知大備者，無求，無失，無棄，不以物易己也。反己而不窮，循古而不摩，大人之誠。子景有八子，陳諸前，召九方歎曰：為我相吾子，孰為祥？九方歎曰：梱也為祥。子景瞿然喜曰：奚若？曰：梱也將與國君同食以終其身。子驀索然出涕曰：吾子何為以至於是極也。九方歎曰：夫與國君同食，澤及三族，而況父母乎。今夫子聞之而泣，是禦福也。子則祥矣，父則不祥。子景曰：歎，汝何足以識之，而梱祥邪？盡於酒肉，入於鼻口矣，而何足以知其所自來？吾未嘗為牧而將生於奧，未嘗好田而鶉生於完，若勿怪，何邪？吾所與吾子遊者，遊於天地。吾與之邀樂於天，吾與之邀食於地；吾不與之為事，不與之為謀，不與之為怪j，吾與之乘天地之誠而不以物與之相櫻，吾與之一委蛇而不與之為事所宜。今也然有世俗之償焉。凡有怪徵者，必有怪行，殆乎，非我與吾子之罪，幾天與之也。吾是以泣也。無幾何而使梱之於燕，盜得之於道，全而齋之則難，不若刖之則易，於是乎刖而寶之於齊，適當渠公之街然12身食肉而終。齧缺遇許由，曰：子將奚之？曰：將逃堯。曰：奚謂邪？曰：夫堯，畜畜然仁，吾恐其為天下笑。後世其人與人相食與。夫民，不難聚也，愛之則親，利之則至，譽之則勸，致其所惡則散。愛利出乎仁義，捐仁義者寡，利仁義者眾。夫仁義之行，唯且無誠，且假夫禽貪者器。是以一人之斷制利天下，譬之猶一覜也。夫堯知賢人之利天下也，而不知其賊天下也，夫唯外乎賢者知之矣。有暖妹者，有濡需者，有卷婁者。所謂暖妹者，學一先生之言，則暖暖妹妹而私自悅也，自以為足矣，而未知未始有物也，是以謂暖妹者也。濡需者，豕蝨是也，擇疏鬣自以為廣宮大囿，奎蹄曲限，乳問股腳，自以為安室利處，不知屠者之一旦鼓臂布草操煙火，而己與豕俱焦也。此以域進，此以域退，此其所謂濡需者也。卷婁者，舜也。羊肉不慕蟻，蟻慕羊肉，羊肉擅也。舜有羶行，百姓悅之，故三徙成都，至鄧之墟而十有萬家。堯聞舜之賢，舉之童土之地，曰冀得其來之澤。舜舉乎童土之地，年齒長矣，聰明衰矣，而不得休歸，所謂卷婁者也。是以神人惡眾至，眾至則不比，不比則不利也。故無所甚親，無所甚疏，抱德煬和以順天下，此謂真人。於蟻棄知，於魚得計，於羊棄意。以目視目，以耳聽耳，以心復心。若然者，其平也繩，其變也循。古之真人，以天待之，不以人入天，古之真人，得之也生，失之也死；得之也死，失之也生。藥也，其實董也，桔梗也，雞壅也，豕零也，是時為帝者也，何可勝言。勾踐也以甲楣三千棲於會稽。唯種也能知亡之所以存，唯種也不知其身之所以愁。故日鴉目有所適，鶴經有所節，解之也悲。故日風之過河也有損焉，日之過河也有損焉，請只風與日相與守河，而河以為未始其櫻也，恃源而往者也。故水之守土也審，影之守人也審，物之守物也審。故目之於明也殆，耳之於聰也始，心之於殉也始。凡能其於府也殆，殆之成也不給改。禍之長也玆萃，其反也綠功，其果也待久。而人以為己寶，不亦悲乎？故有亡國戮民無已，不知問是也。故足之於地也踐，雖踐，恃其所不跟而後善博也；人之於知也少，雖少，恃其所不知而後知天之所謂也。知大一，知大陰，知大目，知大均，知大方，知大信，知大定，至矣。大一通之，大陰解之，大目視之，大均綠之，大方體之，大信稽之，大定持之。盡有天，循有照，宜有樞，始有彼。則其解之也似不解之者，其知之也似不知之也，不知而後知之。其問之也，不可以有崖，而不可以無崖。頡滑有實，古今不代，而不可以虧，則可不謂有大揚摧乎。闔不亦問是已，奚惑然為。以不惑解惑，復於不惑，是尚大不惑。\u003cbr/\u003e\u003cbr/\u003e     雜篇則陽第二十五\u003cbr/\u003e\u003cbr/\u003e     則陽游於楚，夷節言之於王，王未之見，夷節歸。彭陽見王果曰：夫子，何不譚我於王？王果曰：我不若公閱休。彭陽曰：公閱休奚為者邪？曰：冬則獨鼇于江，夏則休乎山樊。有過而問者，日此予宅也。夫夷節已不能，而況我乎。吾又不若夷節。夫夷節之為人也，無德而有知，不自許，以之神其交固，顛冥乎富貴之地，非相助以德，相助消也。夫凍者假衣於春，暍者反冬乎玲風。夫楚王之為人也，形尊而嚴；其於罪也，無赦如虎；非夫佞人正德，其孰能撓焉。故聖人，其窮也使家人忘其貧，其達也使王公忘爵祿而化卑。其於物也，與之為娛矣；其於人也，樂物之通也保己焉；故或不言而飲人以和，與人並立而使人化。父子之宜，彼其乎歸居，而一問其所施。其於人13心者若是其遠也。故日待公閱休。聖人達綢繆，周盡一體矣，而不知其然，性也。復命搖作而以天為師，人則從而命之也。憂乎知而所行恆無幾時，其有止也若之何。生而美者，人與之鑑，不告則不知其美於人也。若知之，若不知之，若聞之，若不聞之，其可喜也終無已；人之好之亦無已，性也。聖人之愛人也，人與之名，不告則不知其愛人也。若知之，若不知之，若聞之，若不聞之，其愛人也終無已，人之安之亦無已，性也。舊國舊都，望之暢然；雖使丘陵草木之縉，入之者十九，猶之暢然。死見見聞聞者也，以十仞之臺縣眾問者也。冉相氏得其環中以隨成，與物無終無始，幾無時。日與物化者，一不化者也，嘗舍之。夫師天而不得師天，與物皆殉，其以為事也若之何？夫聖人未始有天，未始有人，未始有始，未始有物，與世偕行而不替，所行之備而不洫，其合之也若之何？湯得其司御門尹登恆為之傳之，從師而不囿；得其隨成，為之司其名；之名贏法，得其兩見。仲尼之盡慮，為之傳之。容成民曰：除日無歲，無內無外。魏瑩與田侯牟約，田侯牟背之。魏瑩怒，將使人刺之。犀首聞而恥之曰：君為萬乘之君也，而以匹夫從條。衍請受甲二十萬，為君攻之，虜其人民，係其牛馬，使其君內熱發於背。然後拔其國。忌也出走，然後扶其背，折其脊。季子聞而恥之曰：築十仞之城，城者既十仞矣，則又壞之，此胥靡之所苦也。今兵不起七年矣，此王之基也。衍亂人，不可聽也。華子聞而醜之曰：善言伐齊者，亂人也；善言勿伐者，亦亂人也；謂伐之與不伐亂人也者？又亂人也。君：然則若何？曰：君求其道而已。惠子聞之而見戴晉人。晉人曰：有所謂蝸者，君知之乎？曰：然。有國於蝸之左角者，日觸氏，有國於蝸之右角者，日蠻氏。時相與爭地而戰，伏尸數萬，逐北旬有五日而後反。君曰：噫。其虛言與？曰：臣請為君實之。君以意在四方上下有窮乎？君曰：無窮。曰：知遊心於無窮，而反在通達之國，若存若亡乎？君曰：然。曰：通達之中有魏，於魏中有梁，於梁中有王。王與蠻氏，有辯乎？君曰：無辯。客出而君倘然若有亡也。客出，惠子見。君曰：客，大人也，聖人不足以當之。惠子曰：夫吹管也，猶有嘀也；吹劍首者，映而已矣。堯、舜，人之所譽也；道堯、舜於戴晉人之前，譬猶一映也。\u003cbr/\u003e\u003cbr/\u003e     孔子之楚，舍於蟻丘之漿。其鄰有夫妻臣妾登極者，子路曰：是稷稷何為者邪？仲尼曰：是聖人僕也。是自埋於民，自藏於畔。其聲銷，其志無窮，其口雖言，其心未嘗言，方且與世違而心不屑與之俱。是陸沈者也，是其市南宜僚邪？子路請往召之。孔子曰：已矣。彼知丘之著於己也，知丘之適楚也，以丘為必使楚王之召己也，彼且以丘為佞人也。夫若然者，其於佞人也羞聞其言，而況親見其身乎。而何以為存？子路往視之，其室虛矣。\u003cbr/\u003e\u003cbr/\u003e     長梧封人問子牢日；君為政焉勿鹵莽，治民焉勿滅裂。昔予為禾，耕而鹵莽之，則其實亦鹵莽而報予；芸而滅裂之，其實亦滅裂而報予。予來年變齊，深其耕而熱擾之，其禾繫以滋，予終年厭飧。莊子聞之曰：今人之治其形，理其心，多有似封人之所謂，遁其天，離其性，滅其情，亡其神，以眾為。故鹵莽其性者，欲惡之孽，為性崔葦兼葭，始萌以扶吾形，尋擢吾性，並潰漏發，不擇所出，漂疽疥癱，內熱搜膏是也。\u003cbr/\u003e\u003cbr/\u003e     梧矩學於老聰，曰：請之天下遊。老聘曰：已矣。天下猶是也。又請之，老聰曰：汝將何始？曰：始於齊。至齊，見辜人焉，推而彊之，解朝服而幕之，號天而哭之曰：子乎，子乎，天下有大蕾，子獨先離之，日莫為盜，莫為殺人。榮辱立，然後睹所病；皆財聚，然後睹所爭。今立人之所病，聚人之所爭，窮困人之身使無休時，欲無至此，得乎。古之君人者，以得14為在民，以失為在己；以正為在民，以枉為在己；故一形有失其形者，退而自責。今則不然。匿為物而愚不識，大為難而罪不敢，重為任而罰不勝，遠其塗而誅不至。民知力竭，則以偽繼之，日出多偽，士民安取不偽。夫力不足則偽，知不足則欺，財不足則盜。盜竊之行，於誰責而可乎？\u003cbr/\u003e\u003cbr/\u003e     連伯玉行年六十而六十化，未嘗不始於是之而卒訕之以非也，未知今之所謂是之非五十九非也。萬物有乎生而莫見其根，有乎出而莫見其門。人皆尊其知之所知，而莫知恃其知之所不知而後知，可不謂大疑乎。已乎，已乎，且無所逃，此所謂然與，然乎？\u003cbr/\u003e\u003cbr/\u003e     仲尼問於太史大強、伯常騫、稀韋曰：夫衛靈公飲酒湛樂，不聽國家之政，田獵畢弋，不應諸侯之際；其所以為靈公者，何邪？大強曰：是因是也。伯常騫曰：夫靈公有妻三人，同濫而浴。史鰭奉御而進所，搏幣而扶翼。其慢若彼之甚也，見賢人若此其肅也，是其所以為靈公也。稀韋曰：夫靈公也死，卜壟於故墓不吉，卜莖於沙丘而吉。掘之數仞，得石槨焉，洗而視之，有銘焉？曰：不馮其子，靈公奪而埋之。夫靈公之為靈也久矣，之二人何足以識之。\u003cbr/\u003e\u003cbr/\u003e     少知問於太公調曰：何謂丘里之言？太公調曰：丘里者，合十姓百名而以為風俗也；合異以為同，散同以為異。今指馬之百體而不得馬，而馬係於前者，立其百體而謂之馬也。是故丘山積卑而為高，江河合水而為大，大人合并而為公。是以自外入者，有主而不執；由中出者，有正而不距。四時殊氣，天不賜，故歲成；五官殊職，君不私，故國治；文武大人不賜，故德備，萬物殊理，道不私，故無名。無名故無為，無為而無不為。時有終始，世有變化。禍福淳淳，至有所拂者而有所宜；自殉殊面，有所正者有所差。比于大澤，百財皆度；觀乎大山，木石同壇。此之謂丘里之言。少知曰：然則謂之道，足乎？太公調曰：不然。今計物之數，不止於萬15，而期曰萬物者，以數之多者號而讀之也。是故天地者，形之大者也；陰陽者，氣之大者也；道者為之公。因其大以號而讀之則可也，已有之矣，乃將得比哉。則若以斯辯，譬猶狗馬，其不及遠矣。少知曰：四方之內，六合之裹，萬物之所生惡起？太公調曰：陰陽相照相蓋相治，四時相代相生相殺，欲惡去就於是橋起，雌雄片合於是庸有。安危相易，禍福相生，緩急相摩，聚散以成。此名實之可紀，精之可志也。隨序之相理，橋運之相使，窮則反，終則始；此物之所有。言之所盡，知之所至，極物而已。睹道之人，不隨其所廢，不原其所起，此議之所止。少知曰：委真之莫為，接子之或使，二家之議，孰正於其情，孰褊於其理？太公調曰：雞嗚狗吠，是人之所知；雖有大知，不能以言讀其所自化，又不能以意其所將為。斯而析之，精至於無倫，大至於不可圍，或之使，莫之為，未免於物而終以為過。或使則實，莫為則虛。有名有實，是物之居；無名無實，在物之虛。可言可意，言而愈疏。未生不可忌，已死不可阻。死生非遠也，理不可睹。或之使，莫之為，疑之所假。吾觀之本，其往無窮；吾求之末，其來無止。無窮無止，言之無也，與物同理；或使莫為，言之本也，與物終始。道不可有，有不可無。道之為名，所假而行。或使莫為，在物一曲，夫胡為於大方？言而足，則終日古悶而盡道；言而不足，則終日言而盡物。道物之極，言默不足以載；非言非默，議有所極。\u003cbr/\u003e\u003cbr/\u003e     南華真經卷之四竟\u003cbr/\u003e\u003cbr/\u003e     1里：世德本作『皇』。\u003cbr/\u003e\u003cbr/\u003e     2此：原作『比』，據世德本改。\u003cbr/\u003e\u003cbr/\u003e     3累：原作『類』，據世德本改。\u003cbr/\u003e\u003cbr/\u003e     4為：原作『謂』，據世德本改。\u003cbr/\u003e\u003cbr/\u003e     5行：原作『抨』，據世德本改。\u003cbr/\u003e\u003cbr/\u003e     6於：原本無，據世德本增。\u003cbr/\u003e\u003cbr/\u003e     7夫：原作『天』，據世德本改。\u003cbr/\u003e\u003cbr/\u003e     8猶其有物也無已：原本無此句，據世德本增。\u003cbr/\u003e\u003cbr/\u003e     9年：原作『者』，據世德本改。\u003cbr/\u003e\u003cbr/\u003e     10中：原作『口』，據世德本改。\u003cbr/\u003e\u003cbr/\u003e     11吾又悲夫悲人者：原本無，據世德本增\u003cbr/\u003e\u003cbr/\u003e     12然：原作『終』，據世德本改。\u003cbr/\u003e\u003cbr/\u003e     13人：原作『外人』，據世德本刪。\u003cbr/\u003e\u003cbr/\u003e     14得：原作『德J』據世德本改。\u003cbr/\u003e\u003cbr/\u003e     15萬：原作『萬物』，據世德本刪。","cnt":0,"sort":6629715,"author":"庄周","prev":"6629714.html","next":"6629716.html","book_title":"南华真经","updateTimeFmt":"2024-03-28 17:25:38","category":"都市小说"}