{"id":0,"code":"6631492.html","title":"第59章 郭威为众加黄袍","latest_chapter_name":"正文 第60章 周世宗禅位宋祖","xiao_shuo_code":"9235","content":"\u003cbr/\u003e\u003cbr/\u003e    却说郭威，兵至澶州，李洪义纳之，王殷亦引兵相会，合于一处。郭威心有退兵之意，诸将皆曰：“国家大事，在目下一举，明公何退缩耶？国家负公，公不负国家，所以万人争奋，如报私仇！侯益辈何能为乎？”于是，众皆踊跃前进，军声大振。\u003cbr/\u003e\u003cbr/\u003e     次日，兵至梅坡，扎了营寨。隐帝闻郭威兵已至近，心甚惊骇，复遣袁义、刘重进帅禁军，与侯益等会屯赤冈，彦超以大军屯七里店，隐帝欲自出劳军，太后止之。忽人报郭威兵来搦战。帝命彦超出马，唤敌兵答话。威遣李荣出阵，与彦超交锋约战十数合，彦超料敌李荣不住，拨马便走回本阵，李荣纵马追袭，被两翼兵射住，荣遂退回。\u003cbr/\u003e\u003cbr/\u003e     当日彦超罢兵，部下死者百余人。于是诸军锐气稍挫。北军侯益等，潜往见威，威各遣还营。彦超战败，遂与十余骑奔还兖州。隐帝独与三相，及从官数十人宿于七里寨，余皆逃溃。\u003cbr/\u003e\u003cbr/\u003e     次早将还宫，入至玄化门，刘铢已在门上，拽弓搭箭，来射隐帝，隐帝躲过，急勒马奔回西北。比及到赵村之时，后面追兵已至，隐帝见势迫，遂下马步走，为乱兵所弑。苏逢吉、阎晋卿、郭允明等，皆自杀。郭威自迎春门入，归至私第，诸军入城，大掠一番。\u003cbr/\u003e\u003cbr/\u003e     次日，文武百官，朝于太后，具奏称禅国事。王殷请曰：“国不可一日无君，请早立明君，以安天下。”太后下诏，迎立隐帝之弟、河东节度使刘洒即皇帝位。此时，赟尚未至，正值契丹入寇，太后乃遣郭威督大军击之。威至澶州，将发之际，将士逾数千人，忽大喧闹，急令闭门，将士逾垣而入，曰：“天子须侍中自为之，然将士已与刘氏为仇，不可立也！”言未尽，只见一将官，裂一面黄旗，披于郭威身上，共挟抱之。声闻数十里，因拥威南行。威乃上太后笺，请奉汉之宗庙，事太后为母太后，乃下诏废赟为湘阴公，即命郭威监国，百官及藩镇，相继上表劝进，威遂废汉。汉传二帝，历年四，是岁辛亥，汉遂亡。史臣评曰：高祖拥精锐之兵，居形便之地，属胡骑北旋中州之主，故雍容南面，而天下归之，岂其材德之首出哉？乃会其时之可为也。夫根疏者不固，基薄者易危。隐帝虽有南面之号，而政非已出，民不知君，轻信群小之谋，欲除跋扈之臣，祸不旋踵，自然之势也。父子相继，四年而灭，自古享国之短，未有若兹也！吁，哀哉！\u003cbr/\u003e\u003cbr/\u003e     却说郭威，乃太原人也。唐庄宗有宫人柴氏归其家择姻。\u003cbr/\u003e\u003cbr/\u003e     一日窥于门，见有疾走而过者，柴氏大惊，问：“此人为谁？”有识者告曰：“从军马使郭雀儿也！”柴氏欲嫁之，父母曰：“汝乃皇帝左右之人，归当嫁节度使，奈何欲嫁此等之人？”\u003cbr/\u003e\u003cbr/\u003e     柴氏坚不他适，竟归于威。威既即位，自谓乃周虢叔之后，国号后周，称为太祖高帝，大赦天下，改元广顺元年，封柴氏为皇后，周主无子，乃立妻兄柴守礼之子柴荣为嗣，封荣为晋王。\u003cbr/\u003e\u003cbr/\u003e     此时，刘崇称帝于晋阳。初，崇闻隐帝遇害，欲起兵南向，及闻迎立赟，崇大喜曰：“吾儿为帝，吾复何求？”复闻赟死，遂自称帝，所有并、汾、忻、代、岚、宪、降、蔚、沁、潦、麟、石十二州之地，尽归所有。以判官郑珙、赵华国为平章事，谓其臣曰：“朕以高祖之业，一朝坠地，今日位号，不得已而称之，顾我是何天子，尔曹是何节度耶？”国号北汉。\u003cbr/\u003e\u003cbr/\u003e     却说周主在邺都之时，奇爱小吏曹翰之才，使翰侍事晋王荣，荣镇澶州，以翰为牙将。荣入尹开封，翰请问曰：“大王国之储嗣，万民之所瞻仰，昨闻主上得沾一疾，大王当入侍医药，奈何犹决事于外邦？若一旦有变，谁肯为之主耶！”荣听言大惊，遂欣然回阙。周主疾笃，乃诏晋王听政。周主戒曰：“昔吾西征之时，见大唐十八陵，无一陵不遭废掘者，此无他，惟多藏金玉故也。我死后当衣以纸衣，敛以瓦棺，圹中无用石，以甓代之。工人役徒皆和雇，勿使劳役百姓。既葬之后，募近陵之民三十户，蠲其杂徭，使之守视。勿修下宫，勿用宫人，勿作石羊、石虎、石人、石马，惟刻石置陵前云：周天子生平好约，遗命用纸衣瓦棺，嗣天子不敢违也。汝违吾言，吾不福汝矣！”言讫，大叫一声，气绝而殂。年五十三岁，时广顺三年二月上旬也。史臣断云：周祖两弑其君，纂取大位。得国之初，罢四方贡献珍食，诏百官上封事，毁汉宫室器皿，立词翰法，定税租皮法，罢户部营田，除租半课。又如曲阜谒孔子祠，复拜其墓。况有王浚以赞军事，范质以定法度，李谷以导上意，虽享国日浅，而施为有足称者。故先儒称其为唐明周世之亚，盖以此耳！然其既已文身，而甘心从之，而又偃然自处天位，则是黄屋中居一黥人耳！何以令天下众庶乎？观其语刘崇曰：“自古岂有花项天子？”则周祖之自处亦明矣！\u003cbr/\u003e\u003cbr/\u003e     周主既殂，殓于偏殿，百官有司，哀恸至甚。平章事范质曰：“主上晏驾，天下震动，请早立嗣君，以承国统。”乃请晋王荣即皇帝位，称号世宗皇帝，改元显德。晋王本姓柴，时年三十三岁，封冯道为太师。后八月，葬周主于新郑，谥曰太祖皇帝，尊皇后柴氏为太后，入养老宫，大赦天下。\u003cbr/\u003e\u003cbr/\u003e     却说北汉王刘崇闻周主已殂，乃大喜曰：“郭威纂吾家天下，每欲复仇，未得其由，今郭威已死，吾无忧矣！”即遣使厚赂金帛，请兵于契丹。契丹主遂遣大将杨兖，率领万骑前来助战。北汉主自帅三万人马，杀奔洛阳。边关累累告急，世宗听知，聚群臣商议，欲自将兵以御之。群臣奏曰：“不可！刘崇自平阳遁走以来，势蹙气沮，必不敢自来。陛下初登大宝，山陵有日，人心易摇，不宜轻动，只遣一大将御之足矣！安劳圣驾以亲讨乎？”世宗曰：“不然！崇乘我大丧，轻朕年少新立，此必自来，朕不可不往！”冯道力争之，世宗曰：“昔唐太宗定天下，未尝不自行，联何故偷安？”道曰：“未审陛下能为唐太宗否？”世宗曰：“以吾兵力之强，破刘崇，直如推山压卵耳！”道曰：“未审陛下能如山否？”世宗不悦，惟王溥劝车驾行。未知胜负如何，且听下回分解。\u003cbr/\u003e\u003cbr/\u003e     卓吾子评：\u003cbr/\u003e\u003cbr/\u003e     世宗以北汉未服，则亲冒失石，期于必克，亦可称英武之主矣！","cnt":0,"sort":6631492,"author":"罗贯中","prev":"6631491.html","next":"6631493.html","book_title":"残唐五代史演义传","updateTimeFmt":"2024-03-28 17:25:41","category":"都市小说"}