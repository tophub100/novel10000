{"id":0,"code":"6631493.html","title":"第60章 周世宗禅位宋祖","latest_chapter_name":"正文 第60章 周世宗禅位宋祖","xiao_shuo_code":"9235","content":"\u003cbr/\u003e\u003cbr/\u003e    当日，世宗兵行之次，但见旌旗蔽日，剑戟凝霜，人如猛虎，马赛飞彪。不日已至泽州，安下营寨。北汉之兵，屯于高平之南，世宗命前锋击之，北汉兵退十里。周世宗疑其遁去，催诸军亟进。后军未至，众心危惧，而世宗志气亦锐，乃命白重赞、李重进，将左军居西；樊爱能、何徽，将右军居东；向训、史彦超，将精骑居中；张永德，将禁兵自卫。两阵对圆，周将出马，北汉将杨兖挺枪来迎。两下合战未久，忽见周之右军樊爱能、何徽引骑兵先走，余兵大溃，约有一千余人，皆解甲声呼万岁，降于北汉。\u003cbr/\u003e\u003cbr/\u003e     世宗见兵势危急，遂亲冒矢石，引兵督战，宿卫将赵匡胤谓同列曰：“主危如此，吾安得不致死乎？”众皆默然未答。\u003cbr/\u003e\u003cbr/\u003e     匡胤又谓禁兵将张永德曰：“吾观贼气骄暴如此，力战可破也！公急引兵乘高西出为左翼，我为右翼，两下夹攻，国家安危，在此一举！”永德从之。于是，二人各帅精兵二千出战。匡胤此时身先士卒，众兵无不一当百。北汉兵大败，杨兖亦不敢援，北汉主收兵北走，仅得生入晋阳。此时，杀得汉兵尸满山谷，委弃御物及辎重器械之类，不可胜纪。\u003cbr/\u003e\u003cbr/\u003e     是夕，世宗野宿，得步兵之降敌者皆杀之。樊爱能等，闻周兵大获全胜，与士卒稍稍复还，世宗欲肃将令，即收爱能、何徽及部下七千余人。责之曰：“汝辈皆累朝宿将，非不能战，今望风奔逃者无他，是欲以朕为奇货，卖与刘崇请功耳！”诸将默然不答。周世宗大怒，喝令武士，推出尽皆斩之。自是骄将惰卒，始知所惧，不行姑息之政矣。有诗为证：\u003cbr/\u003e\u003cbr/\u003e     五代纷纷积弱余，骄军卖主主无知。\u003cbr/\u003e\u003cbr/\u003e     高平自是樊何斩，从此军容有丈夫！\u003cbr/\u003e\u003cbr/\u003e     是时，永德盛称匡胤智勇，擢为殿前都虞候。此时，显德六年秋八月初一日，忽起大风，江海腾涌，平地水深数尺，周太祖陵上松柏，尽皆拔起，直从空中飞来汴城南门外，倒卓于南路。因此，世宗受惊得病，至九月病渐危笃。乃召魏仁浦同平章事，加赵匡胤为殿前都点检，一同听政。复召诸臣至御榻前托孤，更嘱以后事。世宗遂崩，年三十九岁，在位六年。\u003cbr/\u003e\u003cbr/\u003e     初，世宗虽在藩，多务韬晦，及即位后，破高平之寇，人皆服其英武。\u003cbr/\u003e\u003cbr/\u003e     按五代史，世宗以柴氏子入继大统，盖至此而周之国姓一变焉。即位之初，愤然欲削平天下，盖念乱甚而望治切，真中原之主也。深知近世之弊，起于威令之不行，上凌下僭，首诛樊、何以正军法，革五十年之弊政，遂能变弱为强，因败为功，乘胜逐北，至于太原。归而简兵整众，锐意进龋于是，南割江西，克秦、凤，北取三关，威武之声振响夷夏，可谓雄杰。\u003cbr/\u003e\u003cbr/\u003e     近世以来，末之有也。尝夜读书见唐元稹均田图，乃诏颁图法于天下，使吏民先习知之，期以一岁，大均天下之田，其规模岂小小哉？迹其注意元元，留心邦本，于五代十二君之中，独称为最！使其天假之以年，其成就盖未可量也！\u003cbr/\u003e\u003cbr/\u003e     当日，众臣请太子宗训即皇帝位，称号恭帝。宗训年方七岁，范质、魏仁浦效伊尹、周公辅幼故事，封赵匡胤为归德节度使。匡胤涿郡人也，父名弘殷，洛阳禁卫将校。娶杜氏，生匡胤于甲马营，赤光满室，营中异香，经月不散。时人谓之香孩儿营。少从新文说学。及长，容貌雄伟，器度豁如。世宗时掌军政凡六年，士卒服其恩威，数从征伐，树立大功。世宗一日于箧中得书一本，中云：“点检作天子。”世宗大惊。时张永德为点检，遂迁之，而易以匡胤。\u003cbr/\u003e\u003cbr/\u003e     是时，人报河东刘钧结连辽兵入寇。恭帝遂命匡胤领兵。\u003cbr/\u003e\u003cbr/\u003e     此时，主少国危，中外始有推戴之议。军校苗训在营中望见东北上，日下复有一日，黑光相荡，骇然大惊，且指曰：“此天命也！”正值黄昏左侧，兵至陈桥驿，军士相聚谋曰：“主上幼弱，我等奋力破敌，谁则知之，不如先立点检为天子，然后北征，此为上策。”众皆然之。即日厉声一呼，皆袒臂相从，环列待旦，而匡胤醉卧，实不知也。比及天色微明，军士皆环甲执兵，直叩寝门，匡胤觉悟，慌问其故。诸将答曰：“某等无主，愿策太尉为天子！”匡胤惊起披衣，诸将相与扶出，披以黄袍，山呼齐拜，掖之上马，拥还汴梁。匡胤此时拒之不可，乃揽辔誓诸将曰：“汝等自谓我为天子，若能从我命则可，不然我不为也！”众皆下马跪曰：“愿受命令！”匡胤曰：“少帝及太后，我曾北面事之，不得惊犯。公卿大臣，皆我比肩，不得侵凌。朝市府库，不得掳掠。用命则重赏，不然则族诛矣！”众皆喏喏连声。于是，整军自仁和门而入，秋毫无犯。\u003cbr/\u003e\u003cbr/\u003e     时周侍卫指挥使韩通，谋帅众御之，被军校王彦升所杀，并戮其妻子。当匡胤退居公署，宰相范质、王溥诣崇元殿，集文武官僚，至日暮时班定．犹未有禅诏，翰林承旨陶谷所撰禅诏，出诸袖中，遂用之。制曰：天生庶民，树之司牧，二帝推公而禅位，三王乘时而革命，其极一也。予末小子，遭家不造，人心已去，天命有归。咨尔归德军节度使、殿前都点检赵匡胤，禀上圣之资，有神武之略，佐我高祖，格于皇天，逮事世宗，功存纳簏，东征西怨，厥绩懋焉！天地鬼神，享于有德，讴歌讼狱，归于至仁。应天顺人，法尧禅舜，如释重负，予其作宾。呜呼钦哉，只畏天命。\u003cbr/\u003e\u003cbr/\u003e     上按周之国凡三君两姓，历九年而宋兴焉。\u003cbr/\u003e\u003cbr/\u003e     读诏已毕，宣徽使引匡胤就庭，北面听受，宰相掖升崇元殿，服衮冕，即皇帝位，称号太祖皇帝，群臣朝贺。改周显德七年为建隆元年，以所领镇为宋州归德军，国号曰宋。奉周恭帝为郑王，封弟光义为殿前都虞侯，封赵普为枢密直学士。立太庙，追帝其祖考，尊母杜氏为皇太后。当日，太祖设太平筵宴，大会群臣。自是，文官武将，济济彬彬，布满于朝。上有尧舜之风，下有鼓腹之乐。华山隐土陈搏，闻宋代周，欣然喜曰：“天下自此定矣！”余见宋传，此编不多录也。逸狂诗云：\u003cbr/\u003e\u003cbr/\u003e     五代干戈未息肩，乱臣贼子混中原；\u003cbr/\u003e\u003cbr/\u003e     黎民苦怨天心怒，胡虏交驰世道颠。\u003cbr/\u003e\u003cbr/\u003e     点检数归真命主，陈桥兵变太平年；\u003cbr/\u003e\u003cbr/\u003e     黄袍丹诏须臾至，三百鸿图岂偶然。\u003cbr/\u003e\u003cbr/\u003e     后贤有诗云：\u003cbr/\u003e\u003cbr/\u003e     纷纷五代乱离间，一旦云开复见天；\u003cbr/\u003e\u003cbr/\u003e     草木百年新雨露，车书万里旧山川。\u003cbr/\u003e\u003cbr/\u003e     丽泉有诗云：\u003cbr/\u003e\u003cbr/\u003e     幼主无知社稷休，临危俯首作降囚。\u003cbr/\u003e\u003cbr/\u003e     一朝帝业归于宋，忍耻含羞入郑州。\u003cbr/\u003e\u003cbr/\u003e     卓吾子评：\u003cbr/\u003e\u003cbr/\u003e     五代日事干戈，胡虏交驰，乱贼横行，中原始无宁宇，幸宋太祖一统中华，其亦世道之幸欤！","cnt":0,"sort":6631493,"author":"罗贯中","prev":"6631492.html","next":"","book_title":"残唐五代史演义传","updateTimeFmt":"2024-03-28 17:25:41","category":"都市小说"}