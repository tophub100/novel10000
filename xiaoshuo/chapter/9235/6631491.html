{"id":0,"code":"6631491.html","title":"第58章 汉主谋杀史弘肇","latest_chapter_name":"正文 第60章 周世宗禅位宋祖","xiao_shuo_code":"9235","content":"\u003cbr/\u003e\u003cbr/\u003e    却说刘知远封为北平王，镇守河东，却有诸将劝知远称尊，以号令四方，知远不从。及闻晋主北迁，又称说欲出兵井陉，迎归晋阳，命指挥使史弘肇，集诸军商议，告以出师之期。军士皆曰：“今天下无主，平天下者，非我主而谁？宜先正位号，然后出师！”于是，众军山呼不已。知远曰：“虏势尚强，吾之军威未振，当建功恢复主室，迎立新君，汝士卒何知天命有在耶？”郭威与都押衙杨邻入说知远曰：“此天意也！大王不乘此以取中原，人心一移，则反受他人所制矣！”知远从之。\u003cbr/\u003e\u003cbr/\u003e     是时契丹遣将刘愿为保义节度副使，陕人苦其暴虐。都头王晏，与指挥使赵晖、侯章谋曰：“刘公威德远著，吾辈若杀刘愿，举陕城以归之，为天下首倡，取富贵如反掌耳！”晖等皆言：“此计甚妙！可速行之。”至是，王晏、赵晖、侯章等，持刀直入帅府，共斩刘愿，举城降于知远。知远乃即帝位于晋阳，复迁于大梁，诸镇多降，国号曰汉，改元乾祐，更名曰杲。\u003cbr/\u003e\u003cbr/\u003e     封杨邠为同平章事，封郭威为邺都留守。威辞行之时，言于帝曰：“亲近忠直，放远奸邪，善恶之间，所宜明审。苏逢吉、杨邻、史弘肇，皆先帝之旧臣，愿陛下推心任之。至于疆场之事，臣愿尽心以报陛下。”汉主敛容谢之。\u003cbr/\u003e\u003cbr/\u003e     威至邺都，以河北人民困弊，乃号令边将谨守疆场，严加巡警，勿得侵掠。契丹入寇，则坚壁清野以待之。汉主在位方二年，忽染暴疾，崩于正寝。群臣发丧举哀，遂迎立太子刘承祐即皇帝位，称号隐帝。承祐年方十八，即位之后，谥汉主为高帝，尊母李氏为皇太后，葬高祖于睿陵。\u003cbr/\u003e\u003cbr/\u003e     却说隐帝自即位以来，日益骄纵，政非已出。是时，枢密副使杨邠掌机政，郭威主征伐，史弘肇与宿卫王章掌财赋。邻性忠直，门无私谒，虽不却四方馈遗，然有余辄献之。弘肇督察京城，道不拾遗。王章捃摭遗利，供馈不乏，国家粗安。弘肇尝谓：“治天下，须用长枪大剑，安用毛锥子？”王章曰：“若无毛锥子，财赋从何而出？”于是，将相始为仇隙。\u003cbr/\u003e\u003cbr/\u003e     时隐帝左右，尽皆宠幸之人用事，太后亲戚执政，邻等屡裁抑之。太后之弟李业，求为宣徽使不得，心甚怨望。与阎晋卿、聂文进、郭允明、刘铢数人，皆有宠而久不迁官，各怀不忿之心，恨着执政之人。时隐帝除丧听乐，厚赐伶人以锦袍玉带。弘肇怒曰：“士卒守边苦战，受尽汗马之劳，犹未有以赐之，汝曹何功而得此乎？”即命尽夺之。隐帝年益壮，厌为大臣所制。\u003cbr/\u003e\u003cbr/\u003e     忽日，邠与弘肇议事于殿前日：“陛下但禁声勿语，凡百事，臣等自有公道，处之必合于理，岂劳圣虑乎？”隐帝每听之，忧闷不已，积恨在心。于是左右之人，相共谗之云：“邠等执法自恣，终当为乱！”隐帝从之，遂与李业、聂文进、匡赞、郭允明谋诛邠等，以此事入奏太后。太后曰：“此事何可轻发，更宜与宰相共议。”业曰：“先帝尝言，朝廷大事，不可谋及书生，恐其懦怯误人故也！”太后坚执不可。隐帝怒曰：“国家之事，非闺门所知。”遂拂衣而出，复与数人商议，定下计策，先埋伏甲士数千于广政殿。正值邻等入朝，众兵一涌而出，喊声鼎沸，挺刃向前，杀邠与弘肇及王章于东庑下。\u003cbr/\u003e\u003cbr/\u003e     此时，隐帝急宣众文武齐至殿下，亲谕之曰：“杨邻、史弘肇等，欲为大逆，朕故杀之，与汝等各无干碍。邻等尚有阿附亲党，各出镇外郡，宜遣使收捕，尽皆杀之，以除后患。”\u003cbr/\u003e\u003cbr/\u003e     众臣皆曰：“邠等谋为不轨，陛下杀之，正合其理。臣等安敢复生异心！”隐帝即日遣供奉官孟业，赍密诏至镇宁，令李洪义杀弘肇余党步军指挥使王殷。再令行营指挥使郭崇威、曹威，谋杀郭威及监军王浚。李业奏隐帝曰：“郭威、王浚二人，家属皆在京师，可使人执下监之。二人若知，先除内患矣！”隐帝大喜，便差刘铢领兵抄杀郭威、王浚家属。铢为人极其惨毒，领兵至彼二家，老幼无一得免者。复遣李洪建抄杀王殷家属，洪建但使人守视，仍与之饮食。\u003cbr/\u003e\u003cbr/\u003e     却说盂业，行了数日，已至澶州。使人报知李洪义，二人接见，业悉以前事告之。洪义惊曰：“主上无道，谋杀大臣，此取乱之道也！若果如此？吾等死无葬身之地矣！”即将孟业监下，使人请郭威以诏示之。威见诏大惊，遂召魏仁浦同来视诏。郭威告曰：“今隐帝无道，谋杀大臣，复遣使赍诏前来，欲杀我等，此事若何？”仁浦曰：“且自勿虑，公乃国之大臣，功业昭著，加之掌握大兵，据守重镇，一旦为群小所窥，祸出非意，此岂辞说所能辨解！时势如此，岂可坐而待死乎？”郭威曰：“吾亦知此道理，怎奈未有奇策，犹豫不决。”仁浦曰：“如何难决？今日进则有生，富而且贵，退则有垒卵之危矣！不如乘此机会，众人必然相助，何难决之有？”郭威曰：“汝言有理，深合吾意！”乃召郭崇威、曹威及诸将，告以邠等冤死，及有密诏之故。且曰：“吾与诸公，披荆棘从先帝以取天下，复受托孤之任，竭力以卫国家。今诸公已死，吾何独生？君等当奉行诏书，取吾首以献天子，庶不相累！”崇威等皆泣曰：“诸公是何言也？今天子幼小，此必左右奸臣所为，若使此辈得志，国家其得安乎？众等愿随明公入朝自诉，洗荡鼠辈，以清朝廷，不可为奸计所害！”赵修已曰：“明公徒死无益，今日之计，不若顺众心，拥兵而南，此天启之也！古人云，天与弗取，反受其殃。不可失此机会。”\u003cbr/\u003e\u003cbr/\u003e     是日，众论纷纷，威意遂决。乃留其养子郭荣镇守邺城，遣郭崇威领兵前驱，自将大军继之。兵至封丘，哨马报入洛阳。\u003cbr/\u003e\u003cbr/\u003e     隐帝大惊，急聚众臣商议，遣慕容彦超领兵拒之。时彦超方食，即舍匕筋入朝，隐帝悉以军事委之。侯益曰：“郭威之兵，其锋甚锐，谁人与敌？其部下家属，皆在京师，官军不可轻出，不若闭城以挫其锋，使其母妻登城招之，可不战而下也。”彦超曰：“若待兵临城下，则吾辈死无噍类矣！”隐帝乃遣侯益与阎晋卿及吴虔俗、张彦超率领禁军，直趋澶州。不知后事若何，且听下回分解。\u003cbr/\u003e\u003cbr/\u003e     卓吾子评：\u003cbr/\u003e\u003cbr/\u003e     邠以廪实兵强，为贤于礼乐，弘肇以长枪大剑为可定国家。\u003cbr/\u003e\u003cbr/\u003e     纳赂专权，愚蔽恣横，未几死于嬖幸之手，曾不及知其祸，又岂书生文士之所为乎？","cnt":0,"sort":6631491,"author":"罗贯中","prev":"6631490.html","next":"6631492.html","book_title":"残唐五代史演义传","updateTimeFmt":"2024-03-28 17:25:41","category":"都市小说"}