{"id":0,"code":"6632300.html","title":"第25章 记我庆幸，我生在红色中国(4)","latest_chapter_name":"正文 第26章 记我庆幸，我生在红色中国(5)","xiao_shuo_code":"9248","content":"\u003cbr/\u003e\u003cbr/\u003e    佛告须菩提：“莫作是说。如来灭后，后五百岁，有持戒修福者，于此章句能生信心，以此为实，当知是人不于一佛二佛三四五佛而种善根，已于无量千万佛所种诸善根，闻是章句，乃至一念生净信者，须菩提！如来悉知悉见，是诸众生得如是无量福德。何以故？是诸众生无复我相、人相、众生相、寿者相，无法相，亦无非法相。何以故？是诸众生若心取相，则为著我、人、众生、寿者。若取法相，即著我、人、众生、寿者。何以故？若取非法相，即著我、人、众生、寿者，是故不应取法，不应取非法。以是义故，如来常说，汝等比丘，知我说法，如筏喻者，法尚应舍，何况非法。”\u003cbr/\u003e\u003cbr/\u003e     无得无说分第七\u003cbr/\u003e\u003cbr/\u003e     “须菩提！于意云何？如来得阿耨多罗三藐三菩提耶？如来有所说法耶？”\u003cbr/\u003e\u003cbr/\u003e     须菩提言：“如我解佛所说义，无有定法名阿耨多罗三藐三菩提。亦无有定法，如来可说。何以故？如来所说法，皆不可取、不可说、非法、非非法。所以者何？一切贤圣，皆以无为法而有差别。”\u003cbr/\u003e\u003cbr/\u003e     依法出生分第八\u003cbr/\u003e\u003cbr/\u003e     “须菩提！于意云何？若人满三千大千世界七宝以用布施，是人所得福德，宁为多不？”\u003cbr/\u003e\u003cbr/\u003e     须菩提言：“甚多，世尊！何以故？是福德即非福德性，是故如来说福德多。”\u003cbr/\u003e\u003cbr/\u003e     “若复有人，于此经中受持，乃至四句偈等，为他人说，其福胜彼。何以故？须菩提！一切诸佛及诸佛阿耨多罗三藐三菩提法，皆从此经出。须菩提！所谓佛法者，即非佛法。”\u003cbr/\u003e\u003cbr/\u003e     一相无相分第九\u003cbr/\u003e\u003cbr/\u003e     “须菩提！于意云何？须陀洹能作是念，‘我得须陀洹果’不？”\u003cbr/\u003e\u003cbr/\u003e     须菩提言：“不也，世尊！何以故？须陀洹名为入流，而无所入，不入色、声、香、味、触、法，是名须陀洹。”\u003cbr/\u003e\u003cbr/\u003e     “须菩提！于意云何？斯陀含能作是念，‘我得斯陀含果’不？”须菩提言：“不也，世尊！何以故？斯陀含名一往来，而实无往来，是名斯陀含。”\u003cbr/\u003e\u003cbr/\u003e     “须菩提！于意云何？阿那含能作是念，‘我得阿那含果’不？”须菩提言：“不也，世尊！何以故？阿那含名为不来，而实无不来，是故名阿那含。”\u003cbr/\u003e\u003cbr/\u003e     “须菩提！于意云何？阿罗汉能作是念，‘我得阿罗汉道’不？”须菩提言：“不也，世尊！何以故？实无有法名阿罗汉。世尊！\u003cbr/\u003e\u003cbr/\u003e     若阿罗汉作是念，‘我得阿罗汉道’，即为著我、人、众生、寿者。世尊！佛说我得无诤三昧，人中最为第一，是第一离欲阿罗汉。我不作是念，‘我是离欲阿罗汉’。世尊！我若作是念，‘我得阿罗汉道’，世尊则不说须菩提是乐阿兰那行者！以须菩提实无所行，而名须菩提，是乐阿兰那行。”\u003cbr/\u003e\u003cbr/\u003e     庄严净土分第十\u003cbr/\u003e\u003cbr/\u003e     佛告须菩提：“于意云何？如来昔在燃灯佛所，于法有所得不？”“世尊！如来在燃灯佛所，于法实无所得。”\u003cbr/\u003e\u003cbr/\u003e     “须菩提！于意云何？菩萨庄严佛土不？”\u003cbr/\u003e\u003cbr/\u003e     “不也，世尊！何以故？庄严佛土者，则非庄严，是名庄严。”\u003cbr/\u003e\u003cbr/\u003e     “是故须菩提，诸菩萨摩诃萨应如是生清净心，不应住色生心，不应住声、香、味、触、法生心，应无所住而生其心。\u003cbr/\u003e\u003cbr/\u003e     “须菩提！譬如有人，身如须弥山王，于意云何？是身为大不？”须菩提言：“甚大，世尊！何以故？佛说非身，是名大身。”\u003cbr/\u003e\u003cbr/\u003e     无为福胜分第十一\u003cbr/\u003e\u003cbr/\u003e     “须菩提！如恒河中所有沙数，如是沙等恒河，于意云何？是诸恒河沙宁为多不？”\u003cbr/\u003e\u003cbr/\u003e     须菩提言：“甚多，世尊！但诸恒河尚多无数，何况其沙！”\u003cbr/\u003e\u003cbr/\u003e     “须菩提！我今实言告汝，若有善男子、善女人，以七宝满尔所恒河沙数三千大千世界，以用布施，得福多不？”\u003cbr/\u003e\u003cbr/\u003e     须菩提言：“甚多，世尊！”\u003cbr/\u003e\u003cbr/\u003e     佛告须菩提：“若善男子、善女人，于此经中，乃至受持四句偈等，为他人说，而此福德胜前福德。”\u003cbr/\u003e\u003cbr/\u003e     尊重正教分第十二\u003cbr/\u003e\u003cbr/\u003e     “复次，须菩提！随说是经，乃至四句偈等，当知此处，一切世间、天、人、阿修罗，皆应供养，如佛塔庙，何况有人尽能受持读诵。须菩提！当知是人成就最上第一希有之法，若是经典所在之处，则为有佛，若尊重弟子。”\u003cbr/\u003e\u003cbr/\u003e     如法受持分第十三\u003cbr/\u003e\u003cbr/\u003e     尔时，须菩提白佛言：“世尊！当何名此经？我等云何奉持？”佛告须菩提：“是经名为《金刚般若波罗蜜》，以是名字，汝当奉持。所以者何？须菩提！佛说般若波罗蜜，则非般若波罗蜜，是名般若波罗蜜。须菩提！于意云何？如来有所说法不？”\u003cbr/\u003e\u003cbr/\u003e     须菩提白佛言：“世尊！如来无所说。”\u003cbr/\u003e\u003cbr/\u003e     “须菩提！于意云何？三千大千世界所有微尘是为多不？”须菩提言：“甚多，世尊！”\u003cbr/\u003e\u003cbr/\u003e     “须菩提！诸微尘，如来说非微尘，是名微尘。如来说世界，非世界，是名世界。\u003cbr/\u003e\u003cbr/\u003e     “须菩提！于意云何？可以三十二相见如来不？”\u003cbr/\u003e\u003cbr/\u003e     “不也，世尊！何以故？如来说三十二相，即是非相，是名三十二相。”\u003cbr/\u003e\u003cbr/\u003e     “须菩提！若有善男子、善女人，以恒河沙等身命布施；若复有人，于此经中，乃至受持四句偈等，为他人说，其福甚多！”\u003cbr/\u003e\u003cbr/\u003e     离相寂灭分第十四\u003cbr/\u003e\u003cbr/\u003e     尔时，须菩提闻说是经，深解义趣，涕泪悲泣，而白佛言：“希有世尊！佛说如是甚深经典，我从昔来所得慧眼，未曾得闻如是之经。世尊！若复有人得闻是经，信心清净，则生实相，当知是人，成就第一希有功德。世尊！是实相者，则是非相，是故如来说名实相。世尊！我今得闻如是经典，信解受持不足为难，若当来世，后五百岁，其有众生，得闻是经，信解受持，是人则为第一希有。何以故？此人无我相、人相、众生相、寿者相。所以者何？我相即是非相，人相、众生相、寿者相即是非相。何以故？离一切诸相，则名诸佛。”\u003cbr/\u003e\u003cbr/\u003e     佛告须菩提：“如是！如是！若复有人，得闻是经，不惊、不怖、不畏，当知是人甚为希有。何以故？须菩提！如来说第一波罗蜜，即非第一波罗蜜，是名第一波罗蜜。须菩提！忍辱波罗蜜，如来说非忍辱波罗蜜，是名忍辱波罗蜜。何以故？须菩提！如我昔为歌利王割截身体，我于尔时，无我相、无人相、无众生相、无寿者相。何以故？我于往昔节节支解时，若有我相、人相、众生相、寿者相，应生嗔恨。须菩提！又念过去于五百世作忍辱仙人，于尔所世，无我相、无人相、无众生相、无寿者相。是故须菩提！菩萨应离一切相发阿耨多罗三藐三菩提心，不应住色生心，不应住声、香、味、触、法生心，应生无所住心。若心有住，则为非住。\u003cbr/\u003e\u003cbr/\u003e     “是故，佛说菩萨心不应住色布施。须菩提！菩萨为利益一切众生故，应如是布施。如来说一切诸相，即是非相。又说一切众生，则非众生。须菩提！如来是真语者、实语者、如语者、不诳语者、不异语者。须菩提！如来所得法，此法无实无虚。须菩提！若菩萨心住于法而行布施，如人入暗，则无所见；若菩萨心不住法而行布施，如人有目，日光明照，见种种色。\u003cbr/\u003e\u003cbr/\u003e     “须菩提！当来之世，若有善男子、善女人，能于此经受持读诵，则为如来以佛智慧，悉知是人，悉见是人，皆得成就无量无边功德。”\u003cbr/\u003e\u003cbr/\u003e     持经功德分第十五\u003cbr/\u003e\u003cbr/\u003e     “须菩提！若有善男子、善女人，初日分以恒河沙等身布施，中日分复以恒河沙等身布施，后日分亦以恒河沙等身布施，如是无量百千万亿劫以身布施；若复有人，闻此经典，信心不逆，其福胜彼，何况书写、受持、读诵、为人解说。\u003cbr/\u003e\u003cbr/\u003e     “须菩提！以要言之，是经有不可思议、不可称量、无边功德。如来为发大乘者说，为发最上乘者说。若有人能受持读诵，广为人说，如来悉知是人，悉见是人，皆得成就不可量、不可称、无有边、不可思议功德，如是人等，则为荷担如来阿耨多罗三藐三菩提。何以故？\u003cbr/\u003e\u003cbr/\u003e     须菩提！若乐小法者，著我见、人见、众生见、寿者见，则于此经，不能听受读诵、为人解说。\u003cbr/\u003e\u003cbr/\u003e     “须菩提！在在处处，若有此经，一切世间、天、人、阿修罗，所应供养；当知此处，则为是塔，皆应恭敬，作礼围绕，以诸华香而散其处。”\u003cbr/\u003e\u003cbr/\u003e     能净业障分第十六\u003cbr/\u003e\u003cbr/\u003e     “复次，须菩提！善男子、善女人，受持读诵此经，若为人轻贱，是人先世罪业，应堕恶道，以今世人轻贱故，先世罪业则为消灭，当得阿耨多罗三藐三菩提。","cnt":0,"sort":6632300,"author":"房弘毅","prev":"6632299.html","next":"6632301.html","book_title":"般若波罗蜜多心经","updateTimeFmt":"2024-03-28 17:25:45","category":"都市小说"}