{"id":0,"code":"6632301.html","title":"第26章 记我庆幸，我生在红色中国(5)","latest_chapter_name":"正文 第26章 记我庆幸，我生在红色中国(5)","xiao_shuo_code":"9248","content":"\u003cbr/\u003e\u003cbr/\u003e    “须菩提！我念过去无量阿僧祇劫，于燃灯佛前，得值八百四千万亿那由他诸佛，悉皆供养承事，无空过者；若复有人，于后末世，能受持读诵此经，所得功德，于我所供养诸佛功德，百分不及一，千万亿分、乃至算数譬喻所不能及。\u003cbr/\u003e\u003cbr/\u003e     “须菩提！若善男子、善女人，于后末世，有受持读诵此经，所得功德，我若具说者，或有人闻，心即狂乱，狐疑不信。须菩提！当知是经义不可思议，果报亦不可思议。”\u003cbr/\u003e\u003cbr/\u003e     究竟无我分第十七\u003cbr/\u003e\u003cbr/\u003e     尔时，须菩提白佛言：“世尊！善男子、善女人，发阿耨多罗三藐三菩提心，云何应住？云何降伏其心？”\u003cbr/\u003e\u003cbr/\u003e     佛告须菩提：“善男子、善女人，发阿耨多罗三藐三菩提者，当生如是心，我应灭度一切众生。灭度一切众生已，而无有一众生实灭度者。何以故？若菩萨有我相、人相、众生相、寿者相，则非菩萨。所以者何？须菩提！实无有法发阿耨多罗三藐三菩提者。”\u003cbr/\u003e\u003cbr/\u003e     “须菩提！于意云何？如来于燃灯佛所，有法得阿耨多罗三藐三菩提不？”\u003cbr/\u003e\u003cbr/\u003e     “不也，世尊！如我解佛所说义，佛于燃灯佛所，无有法得阿耨多罗三藐三菩提。”\u003cbr/\u003e\u003cbr/\u003e     佛言：“如是，如是。须菩提！实无有法如来得阿耨多罗三藐三菩提。须菩提！若有法如来得阿耨多罗三藐三菩提，燃灯佛则不与我授记：“汝于来世，当得作佛，号释迦牟尼。’以实无有法得阿耨多罗三藐三菩提，是故燃灯佛与我授记，作是言：汝于来世，当得作佛，号释迦牟尼。’何以故？如来者，即诸法如义。\u003cbr/\u003e\u003cbr/\u003e     “若有人言：如来得阿耨多罗三藐三菩提。须菩提！实无有法，佛得阿耨多罗三藐三菩提。须菩提！如来所得阿耨多罗三藐三菩提，于是中无实无虚。是故如来说，一切法皆是佛法。须菩提！所言一切法者，即非一切法，是故名一切法。须菩提！譬如人身长大。”\u003cbr/\u003e\u003cbr/\u003e     须菩提言：“世尊！如来说人身长大，则为非大身，是名大身。”“须菩提！菩萨亦如是。若作是言，‘我当灭度无量众生’，则不名菩萨。何以故？须菩提！实无有法名为菩萨。是故佛说一切法无我、无人、无众生、无寿者。须菩提！若菩萨作是言：‘我当庄严佛土’，是不名菩萨。何以故？如来说，庄严佛土者，即非庄严，是名庄严。须菩提！若菩萨通达无我法者，如来说名真是菩萨。”\u003cbr/\u003e\u003cbr/\u003e     一体同观分第十八\u003cbr/\u003e\u003cbr/\u003e     “须菩提！于意云何？如来有肉眼不？”“如是，世尊！如来有肉眼。”\u003cbr/\u003e\u003cbr/\u003e     “须菩提！于意云何？如来有天眼不？”“如是，世尊！如来有天眼。”\u003cbr/\u003e\u003cbr/\u003e     “须菩提！于意云何？如来有慧眼不？”\u003cbr/\u003e\u003cbr/\u003e     “如是，世尊！如来有慧眼。”\u003cbr/\u003e\u003cbr/\u003e     “须菩提！于意云何？如来有法眼不？”“如是，世尊！如来有法眼。”\u003cbr/\u003e\u003cbr/\u003e     “须菩提！于意云何？如来有佛眼不？”“如是，世尊！如来有佛眼。”\u003cbr/\u003e\u003cbr/\u003e     “须菩提！于意云何？如恒河中所有沙，佛说是沙不？”“如是，世尊！如来说是沙。”\u003cbr/\u003e\u003cbr/\u003e     “须菩提！于意云何？如一恒河中所有沙，有如是等恒河，是诸恒河所有沙数，佛世界如是，宁为多不？”\u003cbr/\u003e\u003cbr/\u003e     “甚多，世尊！”\u003cbr/\u003e\u003cbr/\u003e     佛告须菩提：“尔所国土中，所有众生，若干种心，如来悉知。何以故？如来说诸心皆为非心，是名为心。所以者何？须菩提！过去心不可得，现在心不可得，未来心不可得。”\u003cbr/\u003e\u003cbr/\u003e     法界通化分第十九\u003cbr/\u003e\u003cbr/\u003e     “须菩提！于意云何？若有人满三千大千世界七宝以用布施，是人以是因缘，得福多不？”\u003cbr/\u003e\u003cbr/\u003e     “如是，世尊！此人以是因缘，得福甚多。”\u003cbr/\u003e\u003cbr/\u003e     “须菩提！若福德有实，如来不说得福德多；以福德无故，如来说得福德多。”\u003cbr/\u003e\u003cbr/\u003e     离色离相分第二十\u003cbr/\u003e\u003cbr/\u003e     “须菩提！于意云何？佛可以具足色身见不？”\u003cbr/\u003e\u003cbr/\u003e     “不也，世尊！如来不应以具足色身见。何以故？如来说：具足色身，即非具足色身，是名具足色身。”\u003cbr/\u003e\u003cbr/\u003e     “须菩提！于意云何？如来可以具足诸相见不？”\u003cbr/\u003e\u003cbr/\u003e     “不也，世尊！如来不应以具足诸相见。何以故？如来说诸相具足，即非具足，是名诸相具足。”\u003cbr/\u003e\u003cbr/\u003e     非说所说分第二十一\u003cbr/\u003e\u003cbr/\u003e     “须菩提！汝勿谓如来作是念，‘我当有所说法。’莫作是念，何以故？若人言如来有所说法，即为谤佛，不能解我所说故。须菩提！说法者，无法可说，是名说法。”\u003cbr/\u003e\u003cbr/\u003e     尔时，慧命须菩提白佛言：“世尊！颇有众生，于未来世，闻说是法，生信心不？”\u003cbr/\u003e\u003cbr/\u003e     佛言：“须菩提！彼非众生，非不众生。何以故？须菩提！众生众生者，如来说非众生，是名众生。”\u003cbr/\u003e\u003cbr/\u003e     无法可得分第二十二\u003cbr/\u003e\u003cbr/\u003e     须菩提白佛言：“世尊！佛得阿耨多罗三藐三菩提，为无所得耶？”“如是，如是。须菩提！我于阿耨多罗三藐三菩提乃至无有少法可得，是名阿耨多罗三藐三菩提。”净心行善分第二十三“复次，须菩提！是法平等，无有高下，是名阿耨多罗三藐三菩提；以无我、无人、无众生、无寿者，修一切善法，则得阿耨多罗三藐三菩提。须菩提！所言善法者，如来说非善法，是名善法。”\u003cbr/\u003e\u003cbr/\u003e     福智无比分第二十四\u003cbr/\u003e\u003cbr/\u003e     “须菩提！若三千大千世界中所有诸须弥山王，如是等七宝聚，有人持用布施；若人以此《般若波罗蜜经》，乃至四句偈等，受持读诵、为他人说，于前福德百分不及一，百千万亿分，乃至算数譬喻所不能及。”\u003cbr/\u003e\u003cbr/\u003e     化无所化分第二十五\u003cbr/\u003e\u003cbr/\u003e     “须菩提！于意云何？汝等勿谓如来作是念，‘我当度众生。’须菩提！莫作是念。何以故？实无有众生如来度者，若有众生如来度者，如来则有我、人、众生、寿者。须菩提！如来说有我者，则非有我，而凡夫之人以为有我。须菩提！凡夫者，如来说则非凡夫。”\u003cbr/\u003e\u003cbr/\u003e     法身非相分第二十六\u003cbr/\u003e\u003cbr/\u003e     “须菩提！于意云何？可以三十二相观如来不？”须菩提言：“如是！如是！以三十二相观如来。”\u003cbr/\u003e\u003cbr/\u003e     佛言：“须菩提！若以三十二相观如来者，转轮圣王则是如来。”\u003cbr/\u003e\u003cbr/\u003e     须菩提白佛言：“世尊！如我解佛所说义，不应以三十二相观如来。”\u003cbr/\u003e\u003cbr/\u003e     尔时，世尊而说偈言：若以色见我\u003cbr/\u003e\u003cbr/\u003e     以音声求我是人行邪道不能见如来\u003cbr/\u003e\u003cbr/\u003e     无断无灭分第二十七\u003cbr/\u003e\u003cbr/\u003e     “须菩提！汝若作是念，‘如来不以具足相故，得阿耨多罗三藐三菩提。’须菩提！莫作是念，‘如来不以具足相故，得阿耨多罗三藐三菩提。’须菩提！汝若作是念，发阿耨多罗三藐三菩提者，说诸法断灭。莫作是念！何以故？发阿耨多罗三藐三菩提者，于法不说断灭相。”\u003cbr/\u003e\u003cbr/\u003e     不受不贪分第二十八\u003cbr/\u003e\u003cbr/\u003e     “须菩提！若菩萨以满恒河沙等世界七宝布施；若复有人知一切法无我，得成于忍，此菩萨胜前菩萨所得功德。须菩提！以诸菩萨不受福德故。”\u003cbr/\u003e\u003cbr/\u003e     须菩提白佛言：“世尊！云何菩萨不受福德？”\u003cbr/\u003e\u003cbr/\u003e     “须菩提！菩萨所作福德，不应贪著，是故说不受福德。”威仪寂静分第二十九“须菩提！若有人言，如来若来若去、若坐若卧，是人不解我所说义。何以故？如来者，无所从来，亦无所去，故名如来。”\u003cbr/\u003e\u003cbr/\u003e     一合理相分第三十\u003cbr/\u003e\u003cbr/\u003e     “须菩提！若善男子、善女人，以三千大千世界碎为微尘，于意云何？是微尘众宁为多不？”\u003cbr/\u003e\u003cbr/\u003e     “甚多，世尊！何以故？若是微尘众实有者，佛则不说是微尘众，所以者何？佛说微尘众，则非微尘众，是名微尘众。世尊！如来所说三千大千世界，则非世界，是名世界。何以故？若世界实有者，则是一合相。如来说一合相，则非一合相，是名一合相。”\u003cbr/\u003e\u003cbr/\u003e     “须菩提！一合相者，则是不可说，但凡夫之人贪著其事。”\u003cbr/\u003e\u003cbr/\u003e     知见不生分第三十一\u003cbr/\u003e\u003cbr/\u003e     “须菩提！若人言佛说我见、人见、众生见、寿者见。须菩提！于意云何？是人解我所说义不？”\u003cbr/\u003e\u003cbr/\u003e     “世尊！是人不解如来所说义。何以故？世尊说，我见、人见、众生见、寿者见，即非我见、人见、众生见、寿者见，是名我见、人见、众生见、寿者见。”\u003cbr/\u003e\u003cbr/\u003e     “须菩提！发阿耨多罗三藐三菩提心者，于一切法，应如是知，如是见，如是信解，不生法相。须菩提！所言法相者，如来说即非法相，是名法相。”\u003cbr/\u003e\u003cbr/\u003e     应化非真分第三十二\u003cbr/\u003e\u003cbr/\u003e     “须菩提！若有人以满无量阿僧祇世界七宝持用布施，若有善男子、善女人，发菩提心者，持于此经，乃至四句偈等，受持读诵，为人演说，其福胜彼。云何为人演说，不取于相，如如不动。何以故？一切有为法，如梦幻泡影；如露亦如电，应作如是观。”\u003cbr/\u003e\u003cbr/\u003e     佛说是经已，长老须菩提及诸比丘、比丘尼、优婆塞、优婆夷、一切世间、天、人、阿修罗，闻佛所说，皆大欢喜，信受奉行。\u003cbr/\u003e\u003cbr/\u003e     《金刚般若波罗蜜经》终","cnt":0,"sort":6632301,"author":"房弘毅","prev":"6632300.html","next":"","book_title":"般若波罗蜜多心经","updateTimeFmt":"2024-03-28 17:25:45","category":"都市小说"}