{"id":0,"code":"6629067.html","title":"第9章 九之略","latest_chapter_name":"正文 第10章 十之图","xiao_shuo_code":"9214","content":"\u003cbr/\u003e\u003cbr/\u003e其造具，若方春禁火之时，于野寺山园丛手而掇，乃蒸，乃舂，乃以火干之，则又棨、朴、焙、贯、相、穿、育等七事皆废。其煮器，若松间石上可坐，则具列，废用槁薪鼎枥之属，则风炉、灰承、炭挝、火筴、交床等废；若瞰泉临涧，则水方、涤方、漉水囊废。若五人已下，茶可末而精者，则罗废；若援藟跻嵒，引絙入洞，于山口灸而末之，或纸包合贮，则碾、拂末等废；既瓢碗、筴、札、熟盂、醝簋悉以一筥盛之，则都篮废。但城邑之中，王公之门，二十四器阙一则茶废矣！","cnt":0,"sort":6629067,"author":"陆羽","prev":"6629066.html","next":"6629068.html","book_title":"茶经","updateTimeFmt":"2024-03-28 17:25:35","category":"都市小说"}