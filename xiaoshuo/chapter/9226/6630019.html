{"id":0,"code":"6630019.html","title":"第296章 (2)","latest_chapter_name":"正文 第800章 (3)","xiao_shuo_code":"9226","content":"\u003cbr/\u003e\u003cbr/\u003e    南燕公孙五楼欲擅朝权，谮北地王钟于南燕主超，请诛之。南燕主备德之卒也，慕容法不奔丧，超遣使让之；法惧，遂与钟及段宏谋反。超闻之，征钟，钟称疾不至。超收其党侍中慕容统等，杀之。征南司马卜珍告左仆射封嵩数与法往来，疑有奸，超收嵩下廷尉。太后惧，泣告超曰：“嵩数遣黄门令牟常说吾云：帝非太后所生，恐依永康故事。我妇人识浅，恐帝见杀，即以语法。法为谋见误，知复何言。超乃车裂嵩。西中郎将封融奔魏。”\u003cbr/\u003e\u003cbr/\u003e     超遣慕容镇攻青州，慕容昱攻徐州，右仆射济阳五及韩范攻兖州。昱拔莒城，段宏奔魏。封融与群盗袭石塞城，杀镇西大将军馀郁，国中振恐。济阳王凝谋杀韩范，袭广固，范知之，勒兵攻凝，凝奔梁父；范并将其众，攻梁父，克之。法出奔魏，凝出奔秦。慕容镇克青州，钟杀其妻子。地道以出，与高都公始皆奔秦。秦以钟为始平太守，凝为侍中。\u003cbr/\u003e\u003cbr/\u003e     南燕主超好变更旧制，朝野多不悦；又欲复肉刑，增置烹辳之法，众议不合而止。\u003cbr/\u003e\u003cbr/\u003e     冬，十月，封孚卒。\u003cbr/\u003e\u003cbr/\u003e     尚书论建义功，奏封刘裕豫章郡公，刘毅南平郡公，何无忌安城郡公，自馀封赏有差。\u003cbr/\u003e\u003cbr/\u003e     梁州刺史刘稚反，刘毅遣将讨禽之。\u003cbr/\u003e\u003cbr/\u003e     庚申，魏主珪还平城。\u003cbr/\u003e\u003cbr/\u003e     乙亥，以左将军孔安国为尚书左仆射。\u003cbr/\u003e\u003cbr/\u003e     十一月，秃发傉檀迁于姑臧。\u003cbr/\u003e\u003cbr/\u003e     乞伏乾归入朝于秦。\u003cbr/\u003e\u003cbr/\u003e     十二月，以何无忌为都督荆、江、豫三州八郡军事、江州刺史。\u003cbr/\u003e\u003cbr/\u003e     是岁，桓石绥与司马国璠、陈袭聚众胡桃山为寇，刘毅遣司马刘怀肃讨破之。石绥，石生之弟也。\u003cbr/\u003e\u003cbr/\u003e     义熙三年丁未，公元四零七年春，正月，辛丑朔，燕大赦，改元建始。\u003cbr/\u003e\u003cbr/\u003e     秦王兴以乞伏乾归浸强难制，留为主客尚书，以其世子炽磐行西夷校尉，监其部众。\u003cbr/\u003e\u003cbr/\u003e     二月，己酉，刘裕诣建康，固辞新所除官，欲诣廷尉；诏从其所守，裕乃还丹徒。\u003cbr/\u003e\u003cbr/\u003e     魏主傉立其子修为河间王，处文为长乐王，连为广平王，黎为京兆王。\u003cbr/\u003e\u003cbr/\u003e     殷仲文素有才望，自谓宜当朝政，悒悒不得志；出为东阳太守，尤不乐。何无忌素慕其名，东阳，无忌所统，仲文许便道修谒，无忌喜，钦迟之。而仲文失志恍惚，遂不过府；无忌以为薄己，大怒。会南燕入寇，无忌言于刘裕曰：“桓胤、殷仲文乃腹心之疾，北虏不足忧也。”闰月，刘裕府将骆冰谋作乱，事觉，裕斩之。因言冰与仲文、桓石松、曹靖之、卞承之、刘延祖潜相连结，谋立桓胤为主，皆族诛之。\u003cbr/\u003e\u003cbr/\u003e     燕王熙为其后苻氏起承华殿，负土于北门，土与谷同价。宿军典军杜静载棺诣阙极谏，熙斩之。\u003cbr/\u003e\u003cbr/\u003e     苻氏尝季夏思冻鱼，仲冬须生地黄，熙下有司切责不得而斩之。\u003cbr/\u003e\u003cbr/\u003e     夏，四月，癸丑，苻氏卒，熙哭之懑绝，久而复苏；丧之如父母，服斩衰，食粥，命百官于宫内设位而哭，使人按检哭者，无泪则罪之，群臣皆含辛以为泪。高阳王妃张氏，熙之嫂也，美而有巧思，熙欲以为殉，乃毁其秞靴中得弊毡，遂赐死。右仆射韦璯等皆恐为殉，沐浴俟命。公卿以下至兵民，户率营陵，费殚府藏。陵周围数里，熙谓监作者曰：“善为之，朕将继往。”\u003cbr/\u003e\u003cbr/\u003e     丁酉，燕太后段氏去尊号，同居外宫。\u003cbr/\u003e\u003cbr/\u003e     氐王杨盛以平北将军苻宣为梁州督护，将兵入汉中，秦梁州别驾吕莹等起兵应之。刺史王敏攻之，莹等求援于盛，盛遣军临浕口，敏退屯武兴。盛复通于晋，晋以盛为都督陇右诸军事、征西大将军、开府仪同三司，盛因以宣行梁州刺史。\u003cbr/\u003e\u003cbr/\u003e     五月，壬戌，燕尚书郎苻进谋反，诛。进，定之子也。\u003cbr/\u003e\u003cbr/\u003e     魏主珪北巡，至濡源。\u003cbr/\u003e\u003cbr/\u003e     魏常山王遵以罪赐死。\u003cbr/\u003e\u003cbr/\u003e     初，魏主珪灭刘卫辰，其子勃勃奔秦，秦高平公没弈干以女妻之。勃勃魁岸，美风仪，性辩慧，秦王兴见而奇之，与论军国大事，宠遇逾于勋旧。兴弟邕谏曰：“勃勃不可近也。”兴曰：“勃勃有济世之才，吾方与之平天下，奈何逆忌之！”乃以为安远将军、使助没弈干镇遍平，以三城、朔方杂夷及卫辰部众三万配之，使伺魏间隙。邕固争以为不可，兴曰：“卿何以知其为人？邕曰：勃勃奉上慢，御众残，贪猾不仁，轻为去就。宠之逾分，恐终为边患。兴乃止。久之，竟以勃勃为安北将军、五原公，配以三交五部鲜卑及杂虏二万馀落，镇朔方。”\u003cbr/\u003e\u003cbr/\u003e     魏主珪归所虏秦将唐小方于秦。秦王兴请归贺狄干，仍送良马千匹以赎狄伯支；珪许之。\u003cbr/\u003e\u003cbr/\u003e     勃勃闻秦复与魏通而怒，乃谋叛秦。柔然可汗社仑献马八千匹于秦，至大城，勃勃掠取之，悉集其众三万馀人，伪畋于高平川，因袭杀没弈干而并其众。\u003cbr/\u003e\u003cbr/\u003e     勃勃自谓夏后氏之苗裔，六月，自称大夏天王、大单于，大赦，改元龙升，置百官。以其兄右地代为丞相，封代公；力俟提为大将军、封魏公；叱干阿利为御史大夫，封梁公；弟阿利罗引为司隶校尉，若门为尚书令，叱以韐为左仆谢，乙斗为右仆射。\u003cbr/\u003e\u003cbr/\u003e     贺狄干久在长安，常幽闭，因习读经史，举止如儒者。及还，魏主珪见其言语衣服皆类秦人，以为慕而效之，怒，并其弟归杀之。秦王兴以太子泓录尚书事。\u003cbr/\u003e\u003cbr/\u003e     秋，七月，戊戌朔，日有食之。\u003cbr/\u003e\u003cbr/\u003e     汝南王遵守之坐事死。遵之，亮之五世孙也。\u003cbr/\u003e\u003cbr/\u003e     癸亥，燕王熙葬其后苻氏于徽平陵，丧车高大，毁北门而出，熙被发徒跣，步从二十馀里。甲子，大赦。\u003cbr/\u003e\u003cbr/\u003e     初，中卫将军冯跋及弟侍御郎素弗皆得罪於熙，熙欲杀之，跋兄弟亡命山泽。熙赋役繁数，民不堪命；跋、素弗与其从弟万泥谋曰：“吾辈还首无路，不若因民之怨，共举大事，可以建公侯之业。事之不捷，死未晚也。”遂相与乘车，使妇人御，潜入龙城，匿于北部司马孙护之家。及熙出送葬，跋等与左卫将军张兴及苻进馀党作乱。跋素与慕容云善，乃推云为主。云以疾辞，跋曰：“河间淫虐，人神共怒，此天亡之时也。公，高氏名家，何能为人养子，而弃难得之运乎？”扶之而出。跋弟乳陈等帅众攻弘光门，鼓噪而进，禁卫皆散走；遂入宫授甲，闭门拒守。中黄门赵洛生走告于熙，熙曰：“鼠盗何能为！朕当还诛之。”乃置后枢于南苑，收发贯甲。驰还赴难。夜，至龙城，攻北门，不克，宿于门外。乙丑，云即天王位，大赦，改元正始。\u003cbr/\u003e\u003cbr/\u003e     熙退入龙腾苑，尚方兵褚头逾城从熙，称营兵同心效顺，唯俟军至。熙闻之，惊走而出，左右莫敢迫。熙从沟下潜遁，良久，左右怪其不还，相与寻之，唯得衣冠，不知所适。中领军慕容拔谓中常侍郭仲曰：“大事垂捷，而帝无故自惊，深可怪也。然城内企迟，至必成功，不可稽留。吾当先往趣城，卿留待帝，得帝，速来；若帝未还，吾得如意安抚城中，徐迎未晚。”乃分将壮士二千馀人登北城。将士谓熙至，皆投仗请降。既而熙久不至，拔兵无后继，众心疑惧，复下城赴苑，遂皆溃去。拔为城中人所杀。丙寅，熙微服匿于林中，为人所执，送于云，云数而杀之，并其诸子。云复姓高氏。\u003cbr/\u003e\u003cbr/\u003e     幽州刺史上庸公懿以支降魏，魏以懿为平州牧、昌黎王。懿，评之孙也。\u003cbr/\u003e\u003cbr/\u003e     魏主珪自濡源西如参合陂，乃还平城。\u003cbr/\u003e\u003cbr/\u003e     秃发珪檀复贰于秦，遣使邀乞伏炽磐，炽磐斩其使，送长安。\u003cbr/\u003e\u003cbr/\u003e     南燕王超母妻犹在秦，超遣御史中丞封恺使于秦以请之。秦王兴曰：“昔苻氏之败，太乐诸伎悉入于燕。燕今称藩，送伎或送吴口千人，所请乃可得也。”超与群臣议之，左仆射段晖曰：“陛下嗣守社稷，不宜以私亲之故遂降尊号；且太乐先代遗音，不可与也，不如掠吴口与之。”尚书张华曰：“侵掠邻国，兵连祸结，引既能往，彼亦能来，非国家之福也。陛下慈亲在人掌握，岂可靳惜虚名，不为之降屈乎！中书令韩范尝与秦王俱为苻氏太子舍人，若使之往，必得如志。”超从之，乃使韩范聘于秦，称藩奉表。\u003cbr/\u003e\u003cbr/\u003e     慕容凝言于兴曰：“燕王得其母妻，不复可臣，宜先使送伎。”兴乃谓范曰：“朕归燕王家属必矣，然今天时尚热，当俟秋凉。”八月，秦使员外散骑常侍韦宗聘于燕。超与群臣议见宗之礼，张华曰：“陛下前既奉表，今宜北面受诏。”封逞曰：“大燕七圣重光，奈何一旦为竖子屈节！”超曰：“吾为太后屈，愿诸君勿复言！”遂北面受诏。\u003cbr/\u003e\u003cbr/\u003e     毛修之与汉嘉太守冯迁合兵击杨承祖，斩之。修之欲进讨谯纵，益州刺史鲍陋不可。修之上表言：“人之所以重生，实有生理可保。臣之情也，生涂已竭，所以借命朝露者，庶凭天威诛夷仇逆。今屡有可乘之机，而陋每违期不赴，臣虽效死寇庭，而救援理绝，将何以济！”刘裕乃表襄城太守刘敬宣帅众五千伐蜀，以刘道规为征蜀都督。\u003cbr/\u003e\u003cbr/\u003e     魏主珪如豺山宫。候官告：“司空庾岳服饰鲜丽，行止风采，拟则人君。”珪收岳，杀之。\u003cbr/\u003e\u003cbr/\u003e     北燕王云以冯跋为都督中外诸军事、开府仪同三司、录尚书事，冯万泥为尚书令，冯素弗为昌黎尹，冯弘为征东大将军，孙护为尚书左仆射，张兴为辅国大将军。弘，跋之弟也。\u003cbr/\u003e\u003cbr/\u003e     九月，谯纵称藩于秦。\u003cbr/\u003e\u003cbr/\u003e     秃发檀将五万馀人伐沮渠蒙逊，蒙逊与战于均石，大破之。\u003cbr/\u003e\u003cbr/\u003e     蒙逊进攻西郡太守杨统于日勒，降之。","cnt":0,"sort":6630019,"author":"司马光","prev":"6630018.html","next":"6630020.html","book_title":"资治通鉴","updateTimeFmt":"2024-03-28 17:25:38","category":"都市小说"}