{"id":0,"code":"6630170.html","title":"第447章 (1)","latest_chapter_name":"正文 第800章 (3)","xiao_shuo_code":"9226","content":"\u003cbr/\u003e\u003cbr/\u003e    陈纪五（起玄黓执徐，尽阏逢敦，凡三年）\u003cbr/\u003e\u003cbr/\u003e     高宗宣皇帝上之下\u003cbr/\u003e\u003cbr/\u003e     太建四年壬辰，公元五七二年春，正月，丙午，以尚书仆射徐陵为左仆射牂，中书监王劢为右仆射。\u003cbr/\u003e\u003cbr/\u003e     己巳，齐主祀南郊。\u003cbr/\u003e\u003cbr/\u003e     庚午，上享太庙。\u003cbr/\u003e\u003cbr/\u003e     辛未，齐主赠琅邪王俨为楚恭哀帝以慰太后心，又以俨妃李氏为楚帝后。\u003cbr/\u003e\u003cbr/\u003e     二月，癸西，周遣大将军昌城公深聘于突厥，司宾李除、小宾部贺遂礼聘于齐。深，护之子也。\u003cbr/\u003e\u003cbr/\u003e     己卯，齐以卫菩萨为太尉。辛巳，以并省吏部尚书高元海为尚书左仆射。\u003cbr/\u003e\u003cbr/\u003e     己酉，封皇子叔卿为建安王。\u003cbr/\u003e\u003cbr/\u003e     庚寅，齐以尚书左仆射唐邕为尚书令，侍中祖琫为左仆射。初，胡太后既幽于北宫，琫欲以陆令萱为太后，为令萱言魏保太后故事。且谓人曰：“陆虽妇人，然实雄杰。自女娲以来，未之有也。”令萱亦谓琫为“国师”、“国宝”，由是得仆射。三月，癸卯朔，日有食之。\u003cbr/\u003e\u003cbr/\u003e     初，周太祖为魏相，立左右十二军，总属相府；太祖殂，皆受晋公护处分，凡所征发，非护书不行。护第屯兵侍卫，盛于宫阙。诸子、僚属皆贪残恣横，士民患之。周主深自晦匿，无所关预，人不测其浅深。\u003cbr/\u003e\u003cbr/\u003e     护问稍伯大夫庾季才曰：“比日天道何如？”季才对曰：“荷恩深厚，敢不尽言？顷上台有变，公宜归政天子，请老私门。此则享期颐之寿，受旦、□之美，子孙常为藩屏。不然，非复所知。”护沉吟久之，曰：“吾本志如此，但辞未获免耳。公既王官，可依朝例，无烦别参寡人也。”自是疏之。\u003cbr/\u003e\u003cbr/\u003e     卫公直，帝之母弟也，深昵于护。及沌口之败，坐免官，由是怨护，劝帝诛之，冀得其位。帝乃密与直及右宫伯中大夫宇文神举、内史下大夫太原王轨、右侍上士宇文孝伯谋之。神举，显和之子；孝伯，安化公深之子也。\u003cbr/\u003e\u003cbr/\u003e     帝每于禁中见护，常行家人礼，太后赐护坐，帝立侍于旁。丙辰，护自同州还长安，帝御文安殿见之。因引护入含仁殿谒太后，且谓之曰：“太后春秋高，颇好饮酒，虽屡谏，未蒙垂纳。兄今入朝，愿更启请。”因出怀中《酒诰》授之，曰：“以此谏太后。”护既入，如帝所戒读《酒诰》；未毕，帝以玉琫自后击之，护踣于地。帝令宦者何泉以御刀斫之，泉惶惧，斫不能伤。卫公直匿于户内，跃出，斩之。时神举等皆在外，更无知者。\u003cbr/\u003e\u003cbr/\u003e     帝召宫伯长孙览等，告以护已诛，令收护子柱国谭公会、大将军莒公至、崇业公静、正平公乾嘉及其弟乾基、乾光、乾蔚、乾祖、乾威并柱国北地侯龙恩、龙恩弟大将军万寿、大将军刘勇、中外府司录尹公正、袁杰、膳部下大夫李安等，于殿中杀之。览，稚之孙也。\u003cbr/\u003e\u003cbr/\u003e     初，护既杀赵贵等，诸将多不自安。侯龙恩为护所亲，其从弟开府仪同三司植谓龙恩曰：“主上春秋既富，安危系于数公。若多所诛戮以自立威权，岂唯社稷有累卵之危，恐吾宗亦缘此而败，兄安得知而不言！”龙恩不能从。植又承间言于护曰：“公以骨肉之亲，当社稷之寄，愿推诚王室，拟迹伊、周，则率土幸甚！”护曰：“我誓以身报国，卿岂谓吾有他志邪！”又闻其先与龙恩言，阴忌之，植以忧卒。及护败，龙恩兄弟皆死，高祖以植为忠，特免其子孙。\u003cbr/\u003e\u003cbr/\u003e     大司马兼小冢宰、雍州牧齐公宪，素为护所亲任，赏罚之际，皆得参预，权势颇盛。护欲有所陈，多令宪闻奏，其间或有可不，宪虑主相嫌隙，每曲而畅之，帝亦察其心。及护死，召宪入，宪免冠拜谢；帝慰勉之，使诣护第收兵符及诸文籍。卫公直素忌宪，固请诛之，帝不许。\u003cbr/\u003e\u003cbr/\u003e     护世子训为蒲州刺史，是夜，帝遣柱国越公盛乘传征训，至同州，赐死。昌城公深使突厥未还，遣开府仪同三司宇文德赍玺书就杀之。护长史代郡叱罗协、司录弘农冯迁及所新任者，皆除名。\u003cbr/\u003e\u003cbr/\u003e     丁巳，大赦，改元。以宇文孝伯为车骑大将军，与王轨并加开府仪同三司。初，孝伯与帝同日生，太祖爱之，养于第中，幼与帝同学。及即位，欲引致左右，托言欲与孝伯讲习旧经，故护弗之疑也，以为右侍上士，出入卧内，预闻机务。孝伯为人，沉正忠谅。朝政得失，外间细事，无不使帝闻之。\u003cbr/\u003e\u003cbr/\u003e     帝阅护书记，有假托符命妄造异谋者，皆坐诛；唯得庾季才书两纸，盛言纬候灾祥，宜返政归权，帝赐季才粟三百石，帛二百段，迁太中大夫。\u003cbr/\u003e\u003cbr/\u003e     癸亥，以尉迟迥为太师，柱国窦炽为太傅，李穆为太保，齐公宪为大冢宰，卫公直为大司徒，陆通为大司马，柱国辛威为大司寇，赵公招为大司空。\u003cbr/\u003e\u003cbr/\u003e     时帝始亲览朝政，颇事威刑，虽骨肉无所宽借。齐公宪虽迁冢宰，实夺之权。又谓宪侍读裴文举曰：“昔魏末不纲，太祖辅政；及周室受命，晋公复执大权；积习生常，愚者谓法应如是。岂有年三十天子而可为人所制乎！《诗》云：‘夙夜匪懈，以事一人。’一人，谓天子耳。卿虽陪侍齐公，不得遽同为臣，欲死于所事。宜辅以正道，劝以义方，辑睦我君臣，协和我兄弟，勿令自致嫌疑。”文举咸以白宪，宪指心抚几曰：“吾之夙心，公宁不知！但当尽忠竭节耳，知复何言！”\u003cbr/\u003e\u003cbr/\u003e     卫公直，性浮诡贪狠，意望大冢宰；既不得，殊怏怏；更请为大司马，欲据兵权。帝揣知其意，曰：“汝兄弟长幼有序，岂可返居下列！”由是用为大司徒。\u003cbr/\u003e\u003cbr/\u003e     夏，四月，周遣工部成公建、小礼部辛彦之聘于齐。\u003cbr/\u003e\u003cbr/\u003e     庚寅，周追尊略阳公为孝闵皇帝。\u003cbr/\u003e\u003cbr/\u003e     癸巳，周立皇子鲁公趕为太子，大赦。\u003cbr/\u003e\u003cbr/\u003e     五月，癸卯，王劢卒。\u003cbr/\u003e\u003cbr/\u003e     齐尚书右仆射祖琫，势倾朝野。左丞相咸阳王斛律光恶之，遥见，辄骂曰：“多事乞索小人，欲行何计！”又尝谓诸将曰：“边境消息，兵马处分，赵令恒与吾辈参论。盲人掌机密以来，全不与吾辈语，正恐误国家事耳。”光尝在朝堂垂帘坐；琫不知，乘马过其前，光怒曰：“小人乃敢尔！”后琫在内省，言声高慢，光适过，闻之，又怒。琫觉之，私赂光从奴问之，奴曰：“自公用事，相王每夜抱膝叹曰：‘盲人入，国必破矣！’”穆提婆求娶光庶女，不许。齐主赐提婆晋阳田，光言于朝曰：“此田，神武帝以来常种禾，饲马数千匹，以拟寇敌。今赐提婆，无乃阙军务也。”由是祖、穆皆怨之。\u003cbr/\u003e\u003cbr/\u003e     斛律后无宠，琫因而间之。光弟羡，为都督、幽州刺史、行台尚书令，亦善治兵，士马精强，鄣候严整，突厥畏之，谓之“南可汗”。光长子武都，为开府仪同三司，梁、兖二州刺史。\u003cbr/\u003e\u003cbr/\u003e     光虽贵极人臣，性节俭，不好声色，罕接宾客，杜绝馈饷，不贪权势。每朝廷会议，常独后言，言辄合理。或有表疏，令人执笔，口占之，务从省实。行兵仿其父金之法，营舍未定，终不入幕；或竟日不坐，身不脱介胄，常为士卒先。士卒有罪，唯大杖挝背，未尝妄杀，众皆争为之死。自结发从军。未尝败北，深为邻敌所惮。周勋州刺史韦孝宽密为谣言曰：“百升飞上天，明月照长安。”又曰：“高山不推自崩，槲木不扶自举。”令谍人传之于邺，邺中小儿歌之于路。琫因续之曰：“盲老公背受大斧，饶舌老母不得语。”使其妻兄郑道盖奏之。帝以问琫，琫与陆令萱皆曰：“实闻有之。”琫因解之曰：“百升者，斛也。盲老公，谓臣也，与国同忧。饶舌老母，似谓女侍中陆氏也。且斛律累世大将，明月声震关西，丰乐威行突厥，女为皇后，男尚公主，谣言甚可畏也。”帝以问韩长鸾，长鸾以为不可，事遂寝。\u003cbr/\u003e\u003cbr/\u003e     琫又见帝，请间，唯何洪珍在侧。帝曰：“前得公启，即欲施行，长鸾以为无此理。”琫未对，洪珍进曰：“若本无意则可；既有此意而不决行，万一泄露，如何？”帝曰：“洪珍言是也。”然犹未决。会丞相府佐封士让密启云：“光前西讨还，敕令散兵，光引兵逼帝城，将行不轨，事不果而止。家藏弩甲，奴僮千数，每遣使往丰乐、武都所，阴谋往来。若不早图，恐事不可测。”帝遂信之，谓何洪珍曰：“人心亦大灵，我前疑其欲反，果然。”帝性怯，恐即有变，令洪珍驰召祖琫告之：“欲召光，恐其不从命。”琫请“遣使赐以骏马，语云：‘明日将游东山，王可乘此同行。’光必入谢，因而执之。”帝如其言。\u003cbr/\u003e\u003cbr/\u003e     六月，戊辰，光入，至凉风堂，刘桃枝自后扑之，不仆，顾曰：“桃枝常为如此事。我不负国家。”桃枝与三力士以弓弦羒其颈，拉而杀之，血流于地，刬之，迹终不灭。于是下诏称其谋反，并杀其子开府仪同三司世雄、仪同三司恒伽。\u003cbr/\u003e\u003cbr/\u003e     祖琫使二千石郎邢祖信簿录光家。琫于都省问所得物，祖信曰：“得弓十五，宴射箭百，刀七，赐槊。”琫厉声曰：“更得何物？”曰：“得枣杖二十束，拟奴仆与人斗者，不问曲直，即杖之一百。”琫大惭，乃下声曰：“朝廷已加重刑，郎中何宜为雪！”及出，人尤其抗直，祖信慨然曰：“贤宰相尚死，我何惜馀生！”齐主遣使就州斩斛律武都，又遣中领军贺拔伏恩乘驿捕斛律羡，仍以洛州行台仆射中山独孤永业代羡，与大将军鲜于桃枝发定州骑卒续进。伏恩等至幽州，门者白：“使人衷甲，马有汗，宜闭城门。”羡曰：“敕使岂可疑拒！”出见之。伏恩执而杀之。初，羡常以盛满为惧，表解所职，不许。临刑，叹曰：“富贵如此，女为皇后，公主满家，常使三百兵，何得不败！”及其五子伏护、世达、世迁、世辨、世酋皆死。\u003cbr/\u003e\u003cbr/\u003e     周主闻光死，为之大赦。\u003cbr/\u003e\u003cbr/\u003e     祖琫与侍中高元海共执齐政。元海妻，陆令萱之甥也，元海数以令萱密语告琫。琫求为领军，齐主许之，元海密言于帝曰：“孝征汉人，两目又盲，岂可为领军！”因言琫与广宁王孝珩交结，由是中止。琫求见，自辨，且言：“臣与元海素嫌，必元海谮臣。”帝弱颜，不能讳，以实告之，琫因元海与司农卿尹子华等结为朋党。又以元海所泄密语告令萱，令萱怒，出元海为郑州刺史。子华等皆被黜。\u003cbr/\u003e\u003cbr/\u003e     琫自是专主机衡，总知骑兵、外兵事，内外亲戚，皆得显位。帝常令中要人扶侍出入，直至永巷，每同御榻论决政事，委任之重，群臣莫比。\u003cbr/\u003e\u003cbr/\u003e     秋，七月，遣使如周。\u003cbr/\u003e\u003cbr/\u003e     八月，庚午，齐废皇后斛律氏为庶人。以任城王湝为右丞相，冯翊王润为太尉，兰陵王长恭为大司马，广宁王孝珩为大将军，安德王延宗为大司徒。\u003cbr/\u003e\u003cbr/\u003e     齐使领军封辅相聘于周。\u003cbr/\u003e\u003cbr/\u003e     辛未，周使司城中大夫杜杲来聘。上谓之曰：“若欲合从图齐，宜以樊、邓见与。”对曰：“合从图齐，岂弊邑之利！必须城镇，宜待得之于齐，先索汉南，使臣不敢闻命。”\u003cbr/\u003e\u003cbr/\u003e     初，齐胡太后自愧失德，欲求悦于齐主，乃饰其兄长仁之女置宫中，令帝见之，帝果悦，纳为昭仪。又斛律后废，陆令萱欲立穆夫人；太后欲立胡昭仪，力不能遂，乃卑辞厚礼以求令萱，结为姊妹。令萱亦以胡昭仪宠幸方隆，不得已，与祖琫白帝立之。戊子，立皇后胡氏。\u003cbr/\u003e\u003cbr/\u003e     已丑，齐以北平王仁坚为尚书令，特进许季良为左仆射，彭城王宝德为右仆射。\u003cbr/\u003e\u003cbr/\u003e     癸已，齐主如晋阳。\u003cbr/\u003e\u003cbr/\u003e     九月，庚子朔，日有食之。\u003cbr/\u003e\u003cbr/\u003e     辛亥，大赦。\u003cbr/\u003e\u003cbr/\u003e     冬，十月，庚午，周诏：“江陵所虏充官口者，悉免为民。”\u003cbr/\u003e\u003cbr/\u003e     辛未，周遣小匠师杨勰等来聘。周绥德公陆通卒。\u003cbr/\u003e\u003cbr/\u003e     乙酉，上享太庙。\u003cbr/\u003e\u003cbr/\u003e     齐陆令萱欲立穆昭仪为皇后，每私谓齐主曰：“岂有男为皇太子，而身为婢妾者乎！”胡后有宠于帝，不可离间。令萱乃使人行厌蛊之术，旬朔之间，胡后精神恍惚，言笑无恒，帝渐畏而恶之。令萱一旦忽以皇后服御衣被穆昭仪，又别造宝帐，爰及枕席器玩，莫非珍奇。坐昭仪于帐中，谓帝曰：“有一圣女出，将大家看之。”及见昭仪，令萱乃曰：“如此人不作皇后，遣何物人作！”帝纳其言。\u003cbr/\u003e\u003cbr/\u003e     甲午，立穆氏为右皇后，以胡氏为左皇后。\u003cbr/\u003e\u003cbr/\u003e     十一月，庚戌，周主行如羌桥，集长安以东诸军都督以上，颁赐有差。乙卯，还宫。以赵公招为大司马。\u003cbr/\u003e\u003cbr/\u003e     壬申，周主如斜谷，集长安以西诸军都督以上，颁赐有差。丙戌，还宫。\u003cbr/\u003e\u003cbr/\u003e     庚寅，周主游道会苑，以上善殿壮丽，焚之。\u003cbr/\u003e\u003cbr/\u003e     十二月，辛巳，周主祀南郊。\u003cbr/\u003e\u003cbr/\u003e     齐胡后之立，非陆令萱意，令萱一旦于太后前作色而言曰：“何物亲侄，作如此语！”太后问其故，令萱曰：“不可道。”固问之，乃曰：“语大家云：‘太后行多非法，不可以训。’”太后大怒，呼后出，立剃其发，送还家。辛丑，废胡后为庶人。然齐主犹思之，每致物以通意。\u003cbr/\u003e\u003cbr/\u003e     自是令萱与其子侍中穆提婆势倾内外，卖官鬻狱，聚敛无厌。每一赐与，动倾府藏。令萱则自太后以下，皆受其指麾；提婆则唐邕之徒，皆重足屏气；杀生与夺，唯意所欲。\u003cbr/\u003e\u003cbr/\u003e     乙巳，周以柱国田弘为大司空。\u003cbr/\u003e\u003cbr/\u003e     乙卯，周主享太庙。\u003cbr/\u003e\u003cbr/\u003e     是岁，突厥木杆可汗卒，复舍其子大逻便而立其弟，是为佗钵可汗。佗钵以摄图为尔伏可汗，统其东面；又以其弟褥但可汗之子为步离可汗，居西面。周人与之和亲，岁给缯絮锦彩十万段。突厥在长安者，衣锦食肉，常以千数。齐人亦畏其为寇，争厚赂之。佗钵益骄，谓其下曰：“但使我在南两儿常孝，何忧于贫！”\u003cbr/\u003e\u003cbr/\u003e     阿史那后无宠于周主，神武公窦毅尚襄阳公主，生女尚幼，密言于帝曰：“今齐、陈鼎峙，突厥方强，愿舅抑情慰抚，以生民为念！”帝深纳之。\u003cbr/\u003e\u003cbr/\u003e     太建五年癸巳，公元五七三年春，正月，癸酉，以吏部尚书沈君理为右仆射。戊寅，齐以并省尚书令高阿那肱录尚书事，总知外兵及内省机密，与侍中城阳王穆提婆、领军大将军昌黎王韩长鸾共处衡轴，号曰“三贵”，蠹国害民，日月滋甚。","cnt":0,"sort":6630170,"author":"司马光","prev":"6630169.html","next":"6630171.html","book_title":"资治通鉴","updateTimeFmt":"2024-03-28 17:25:38","category":"都市小说"}