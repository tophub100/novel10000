{"id":0,"code":"6630011.html","title":"第288章 (3)","latest_chapter_name":"正文 第800章 (3)","xiao_shuo_code":"9226","content":"\u003cbr/\u003e\u003cbr/\u003e    凉王纂以大司马弘功高地逼，忌之。弘亦自疑，遂以东苑之兵作乱，攻纂。纂遣其将焦辨击之，弘众溃，出走。纂纵兵大掠，悉以东苑妇女赏军，弘之妻子亦在中。纂笑谓群臣曰：“今日之战何如？”侍中房晷对曰：“天祸凉室，忧患仍臻。先帝始崩，隐王废黜；山陵甫讫，大司马称兵；京师流血，昆弟接刃。虽弘自取夷灭，亦由陛下无棠棣之恩，当省己责躬谢百姓。乃更纵兵大掠，囚辱士女，衅自弘起，百姓何罪！且弘妻，陛下之弟妇，弘女，陛下之侄也，奈何使无赖小人辱为婢妾！天地神明，岂忍见此！”遂歔欷流涕。纂改容谢之，召弘妻子寘于东宫，厚抚之。\u003cbr/\u003e\u003cbr/\u003e     弘将奔秃发利鹿孤，道过广武，诣吕方。方见之，大哭曰：“天下甚宽，汝何为至此！”乃执弘送狱，纂遣力士康龙就拉杀之。\u003cbr/\u003e\u003cbr/\u003e     纂立妃杨氏为后，以后父桓为尚书左仆射、凉都尹。\u003cbr/\u003e\u003cbr/\u003e     辛卯，燕襄平令段登等谋反，诛。\u003cbr/\u003e\u003cbr/\u003e     凉王纂将伐武威王利鹿孤，中书令杨颖谏曰：“利鹿孤上下用命，国未有衅，不可伐也。”不从。利鹿孤使其弟佺檩拒之，夏，四月，傉檩败凉兵于三堆，斩首二千馀级。\u003cbr/\u003e\u003cbr/\u003e     初，陇西李暠好文学，有令名。尝与郭黴及同母弟敦煌宋繇同宿，黴起谓繇曰：“君当位极人臣，李君终当有国家；有骒马生白额驹。此其时也。”及孟繁为沙州刺史，以暠为效谷令；宋繇事北凉王业，为中散常侍。孟敏卒，敦煌护军冯翊郭谦、沙州治中敦煌索仙等以暠温毅有惠政，推为敦煌太守。暠初难之，会宋繇自张掖告归，谓暠曰：“段王无远略，终必无成。兄忘郭暠之言邪？白额驹今已生矣。”暠乃从之，遣使请命于业；业因以暠为敦煌太守。右卫将军敦煌索嗣言一业曰：“李暠不可使处敦煌。”业以嗣代日□高为敦煌太守，使帅五百骑之官。嗣未至二十里，移暠犯己；暠惊疑，将出迎之。效谷令张邈及宋繇止之曰：“段王暗弱，正是英豪有为之日；将军据一国成资，奈何拱手授人！嗣自恃本郡，谓人情附己，不意将军猝能拒之，可一战擒也。”暠从之。无遣繇见嗣，啖以甘言。繇还，谓暠曰：“嗣志骄兵弱，易取也。”暠乃遣邈、繇与其二子歆、让逆击之，嗣败走，还张掖。暠素与嗣善，尤恨之，表业请诛嗣。沮渠男成亦恶嗣，劝业除之；业乃杀嗣，遣使谢暠，进暠都督凉兴已西诸军事、镇西将军。\u003cbr/\u003e\u003cbr/\u003e     吐谷浑视罴卒，世子树洛干方九岁，弟乌纥堤立。妻树洛干之母念氏，生慕瓂、慕延。乌纥堤懦弱荒淫，不能治国；念氏专制国事，有胆智，国人畏服之。\u003cbr/\u003e\u003cbr/\u003e     燕前将军段玑，太后段氏之兄子也，为段登辞所连及，五月，壬子，逃奔辽西。\u003cbr/\u003e\u003cbr/\u003e     丙寅，卫将军东亭献侯王珣卒。\u003cbr/\u003e\u003cbr/\u003e     己巳，魏主珪东如涿鹿，西如马邑，观源。\u003cbr/\u003e\u003cbr/\u003e     戊寅，燕段玑复还归罪；燕王盛赦之，赐号曰思悔侯，使尚公主，入直殿内。\u003cbr/\u003e\u003cbr/\u003e     谢琰以资望镇会稽，不能绥怀，又不为武备。诸将咸谏曰：“贼近在海浦，伺人形便，宜开其自新之路。”琰不从，曰：“苻坚之众百万，尚送死淮南；孙恩小贼，败死入海，何能复出！若其果出，是天欲杀之也。”既而恩寇浃口，入馀姚，破上虞。进及邢浦，琰遣参军刘宣之击破之，恩退走。少日，复寇邢浦，官军失利，恩乘胜径进。己卯，至会稽。琰尚未食，曰：“要当先灭此贼而后食。”因跨马出战，兵败，为帐下都督张猛所杀。吴兴太守庾桓恐郡民复应恩，杀男女数千人。恩转寇临海。朝廷大震，遣冠军将军桓不才、辅国将军孙无终、宁朔将军高雅之拒之。\u003cbr/\u003e\u003cbr/\u003e     秦征西大将军陇西公硕德将兵五千伐西秦，入自南安峡。西秦王乾归帅诸将拒之，军于陇西。\u003cbr/\u003e\u003cbr/\u003e     杨轨、田玄明谋杀武威王利鹿孤，利鹿孤杀之。\u003cbr/\u003e\u003cbr/\u003e     六月，庚辰朔，日有食之。\u003cbr/\u003e\u003cbr/\u003e     以琅邪王师何澄为尚书左仆射。澄，准之子也。\u003cbr/\u003e\u003cbr/\u003e     甲子，燕大赦。\u003cbr/\u003e\u003cbr/\u003e     凉王纂将袭北凉，姜纪谏曰：“盛夏农事方殷，且宜息兵。今远出岭西，秃发氏乘虚袭京师，将若之何！”不从。进围张掖，西掠建康。秃发傉檩闻之，将万骑袭姑臧，纂弟陇西公纬赁北城以自固。傉檀置酒朱明门上，鸣钟鼓，飨将士，曜兵于青阳门，掠八千馀户而去。纂闻之，引兵还。\u003cbr/\u003e\u003cbr/\u003e     秋，七月，壬子，太皇太后李氏崩。\u003cbr/\u003e\u003cbr/\u003e     丁卯，大赦。\u003cbr/\u003e\u003cbr/\u003e     西秦王乾归使武卫将军慕兀等屯守，秦军樵采路绝，秦王兴潜引兵救之。乾归闻之，使慕兀帅中军二万屯柏杨，镇军将军罗敦帅外军四万屯侯辰谷，乾归自将轻骑数千前候秦兵。会大风昏雾，与中军相失，为追骑所逼，入于外军。旦，与秦战，大败，走归苑川，其部众三万六千皆降于秦。兴进军枹罕。\u003cbr/\u003e\u003cbr/\u003e     乾归奔金城，谓诸豪帅曰：“吾不才，叨窃名号，已逾一纪，今败散如此，无以待敌，欲西保允吾。若举国而去，必不得免；卿等留此，各以其众降秦。以全宗族，勿吾随也。”皆曰：“死生愿从陛下。”乾归曰：“吾今将寄食于人，若天未亡我，庶几异日克复旧业，复与卿等相见。今相随而死，无益也。”乃大哭而别。乾归独引数百骑奔允吾，乞降于武威王利鹿孤，利鹿孤遣广武公傉檀迎之。置于晋兴，待以上宾之礼。镇北将军秃发俱延言于利鹿孤曰：“乾归本吾之属国，因乱自尊，今势穷归命，非其诚款，若逃归姚氏，必为国患，不如徙置乙弗之间，使不得去。”利鹿孤曰：“彼穷来归我，而逆疑其心，何以劝来者！”俱延，利鹿孤之弟也。\u003cbr/\u003e\u003cbr/\u003e     秦兵既退，南羌梁戈等密招乾归，乾归将应之。其臣屋引阿洛以告晋兴太守阴畅，畅驰白利鹿孤，利鹿孤遣其弟吐雷帅骑三千屯扪天岭。乾归惧为利鹿孤所杀，谓其太子炽盘曰：“吾父子居此，必不为利鹿孤所容。今姚氏方强，吾将归之，若尽室俱行，必为追骑所及，吾以汝兄弟及汝母为质，彼必不疑，吾在长安，彼终不敢害汝也。”乃送炽盘等于西平。八月，乾归南奔枹罕，遂降于秦。\u003cbr/\u003e\u003cbr/\u003e     丁亥，尚书左仆射王雅卒。\u003cbr/\u003e\u003cbr/\u003e     九月，癸丑，地震。\u003cbr/\u003e\u003cbr/\u003e     凉吕方降于秦，广武民三千馀户奔武威王利鹿孤。\u003cbr/\u003e\u003cbr/\u003e     冬，十一月，高雅之与孙恩战于馀姚，雅之败，走山阴，死者什七、八。诏以刘牢之都督会稽等五郡，帅众击恩，恩走入海。牢之东屯上虞，使刘裕戍句章。吴国内史袁崧筑沪渎垒以备恩。崧，乔之孙也。\u003cbr/\u003e\u003cbr/\u003e     会稽世子无显求领徐州，诏以元显为开府仪同三司、都督扬、豫、徐、兖、青、幽、冀、并、荆、江、司、雍、梁、益、交、广十六州诸军事、领徐州刺史，封其子彦玮为东海王。\u003cbr/\u003e\u003cbr/\u003e     乞伏乾归至长安，秦王兴以为都督河南诸军事、河州刺史、归义侯。\u003cbr/\u003e\u003cbr/\u003e     久之，乞仗炽盘欲逃诣乾归，武威王利鹿孤追获之。利鹿孤将杀炽盘，广武公傉檀曰：“子而归父，无足深责，宜宥之以求大度。”利鹿孤从之。\u003cbr/\u003e\u003cbr/\u003e     秦王兴遣晋将刘嵩等二百馀人来归。\u003cbr/\u003e\u003cbr/\u003e     北凉晋昌太守唐瑶叛，移檄六郡，推李暠为冠军大将军、沙州刺史、凉公、领敦煌太守。暠赦其境内，改元庚子。以瑶为征东将军，郭谦为军谘祭酒，索仙为左长史，张邈为右长史，尹建兴为左司马，张体顺为右司马。遣从事中郎宋繇东伐凉兴，并击玉门已西诸城，皆下之。\u003cbr/\u003e\u003cbr/\u003e     酒泉太守王德亦叛北凉，自称河州刺史。北凉王业使沮渠蒙逊讨之。德焚城，将中曲奔唐瑶，蒙逊追至沙头，大破之，虏其妻子、部落而还。\u003cbr/\u003e\u003cbr/\u003e     十二月，戊寅，有星孛于天津。会稽世子元显以星变解录尚书事，复加尚书令。吏部尚书车胤以元显骄恣，白会稽王道子，请禁抑之。元显闻而未察，以问道子曰：“车武子屏人言及何事？”道子弗答。固问之，道子怒曰：“尔欲幽我，不令我与朝士语耶！”元显出，谓其徒曰：“车胤间我父子。”密遣人责之。胤惧，自杀。\u003cbr/\u003e\u003cbr/\u003e     壬辰，燕主盛立燕台，统诸部杂夷。\u003cbr/\u003e\u003cbr/\u003e     魏太史屡奏天文乖乱。魏主珪自览占书，多云改王易政，乃下诏风励群下，以帝王继统，皆有天命，不可妄干。又数变易官名，欲以厌塞灾异。仪曹郎董谧献《服饵仙经》，珪置仙人博士，立仙坊，煮炼百药，封西山以供薪蒸。药成，令死罪者试服之，多死，不验；而珪犹信之，访求不已。\u003cbr/\u003e\u003cbr/\u003e     珪常以燕主垂诸子分据势要，使权柄下移，遂至败亡，深非之。博士公孙表希旨，上《韩非》书，劝珪以法制御下。左将军李粟性简慢，常对珪舒放不肃，咳唾任情；珪积其宿过，遂诛之，群下震栗。\u003cbr/\u003e\u003cbr/\u003e     丁酉，燕王盛尊献庄后丁氏为皇太后，立辽西公定为皇太子。大赦。\u003cbr/\u003e\u003cbr/\u003e     是岁，南燕王德即皇帝位于广固，大赦，改元建平。更名备德，欲使吏民易避。追谥燕主暐曰幽皇帝。以北地王钟为司徒，慕舆拔为司空，封孚为左仆射，慕舆护为右仆射。立妃段氏为皇后。","cnt":0,"sort":6630011,"author":"司马光","prev":"6630010.html","next":"6630012.html","book_title":"资治通鉴","updateTimeFmt":"2024-03-28 17:25:38","category":"都市小说"}