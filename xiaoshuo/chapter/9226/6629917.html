{"id":0,"code":"6629917.html","title":"第194章 (3)","latest_chapter_name":"正文 第800章 (3)","xiao_shuo_code":"9226","content":"\u003cbr/\u003e\u003cbr/\u003e    十二月，丁卯，建业中谣言明会有变，纟林闻之，不悦。夜，大风，发屋扬沙，纟林益惧。戊辰，腊会，纟林称疾不至；吴主强起之，使者十馀辈，纟林不得已，将入，众止焉。纟林曰：“国家屡有命，不可辞。可豫整兵，令府内起火，因是可得速还。”遂入，寻而火起，纟林求出，吴主曰：“外兵自多，不足烦丞相也。”纟林起离席，奉、布目左右缚之。纟林叩头曰：“愿徙交州。”吴主曰：“卿何以不徙滕胤、吕据于交州乎！”纟林复曰：“愿没为官奴。”吴主曰：“卿何不以胤、据为奴乎！”遂斩之。以纟林首令其众曰：“诸与纟林同谋者，皆赦之。”放仗者五千人。孙闿乘船欲降北，追杀之。夷纟林三族，发孙峻棺，取其印绶，斫其木而埋之。\u003cbr/\u003e\u003cbr/\u003e     己巳，吴主以张布为中军督。改葬诸葛恪、滕胤、吕据等，其罹恪等事远徒者，一切召还。朝臣有乞为诸葛恪立碑者，吴主诏曰：“盛夏出军，士卒伤损，无尺寸之功，不可谓能；受托孤之任，死于竖子之手，不可谓智。”遂寝。\u003cbr/\u003e\u003cbr/\u003e     初，汉昭烈留魏延镇汉中，皆实兵诸围以御外敌，敌若来攻，使不得入。及兴势之役，王平捍拒曹爽，皆承此制。及姜维用事，建议以为“错守诸围，适可御敌，不获大利。不若使闻敌至，诸围皆敛兵聚谷，退就汉、乐二城，听敌入平，重关头镇守以捍之，令游军旁出以伺其虚。敌攻关不克，野无散谷，千里运粮，自然疲乏；引退之日，然后诸城并出，与游军并力搏之，此殄敌之术也。”于是汉主令督汉中胡济却住汉寿，监军王含守乐城，护军蒋斌守汉城。\u003cbr/\u003e\u003cbr/\u003e     甘露四年己卯，公元二五九年春，正月，黄龙二见宁陵井中。先是，顿丘、冠军、阳夏进中屡有龙见，群臣以为吉祥，帝曰：“龙者，君德也，上不在天，下不在田，而数屈于井，非嘉兆也。”作《潜龙诗》以自讽，司马昭见而恶之。\u003cbr/\u003e\u003cbr/\u003e     夏，六月，京陵穆侯王昶卒。\u003cbr/\u003e\u003cbr/\u003e     汉主封其子谌为北地王，恂为新兴王，虔为上党王。尚书令陈祗以巧佞有宠于汉主，姜维虽位在祗上，而多率众在外，希亲朝政，权任不及祗。秋，八月，丙子，祗卒；汉主以仆射义阳董厥为尚书令，尚书诸葛瞻为仆射。\u003cbr/\u003e\u003cbr/\u003e     冬，十一月，车骑将军孙壹为婢所杀。\u003cbr/\u003e\u003cbr/\u003e     是岁，以王基为征南将军，都督荆州诸军事。\u003cbr/\u003e\u003cbr/\u003e     元皇帝上\u003cbr/\u003e\u003cbr/\u003e     景元元年庚辰，公元二六零年春，正月，朔，日有食之。\u003cbr/\u003e\u003cbr/\u003e     夏，四月，诏有司率遵前命，复进大将军昭位相国，封晋公，加九锡。\u003cbr/\u003e\u003cbr/\u003e     帝见威权日去，不胜其忿。五月，己丑，召侍中王沈、尚书王经、散骑常侍王业，谓曰：“司马昭之心，路人所知也。吾不能坐受废辱，今日当与卿自出讨之。”王经曰：“昔鲁昭公不忍季氏，败走失国，为天下笑。今权在其门，为日久矣。朝廷四方皆为之致死，不顾逆顺之理，非一日也。且宿卫空阙，兵甲寡弱，陛下何所资用；而一旦如此，无乃欲除疾而更深之邪！祸殆不测，宜见重详。”帝乃出怀中黄素诏投地曰：“行之决矣！正使死何惧，况不必死邪！”于是入白太后。沈、业奔走告昭，呼经欲与俱，经不从。帝遂拔剑升辇，率殿中宿卫苍头官僮鼓噪而出。昭弟屯骑校尉亻由遇帝于东止车门，左右呵之，亻由众奔走。中护军贾充自外入，逆与帝战于南阙下，帝自用剑。众欲退，骑督成亻卒弟太子舍人济问充曰：“事急矣，当云何？”充曰：“司马公畜养汝等，正为今日。今日之事，无所问也！”济即抽戈前刺帝，殒于车下。昭闻之，大惊，自投于地。太傅孚奔往，枕帝股而哭，甚哀，曰：“杀陛下者，臣之罪也！”\u003cbr/\u003e\u003cbr/\u003e     昭入殿中，召群臣会议。尚书左仆射陈泰不至，昭使其舅尚书荀顗召之，泰曰：“世之论者以泰方于舅，今舅不如泰也。”子弟内外咸共逼之，乃入，见昭，悲恸。昭亦对之泣曰：“玄伯，卿何以处我？”泰曰：“独有斩贾充，少可以谢天下耳。”昭久之曰：“卿更思其次。”泰曰：“泰言惟有进于此，不知其次。”昭乃不复更言。顗，彧之子也。\u003cbr/\u003e\u003cbr/\u003e     太后下令，罪状高贵乡公，废为庶人，葬以民礼。收王经及其家属付廷尉。经谢其母，母颜色不变，笑而应曰：“人谁不死，正恐不得其所”以此并命，何恨之有！及就诛，故吏向雄哭，哀动一市。王沈以功封安平侯。庚寅，太傅孚等上言，请以王礼葬高贵乡公，太后许之。使中护军司马炎迎燕王宇之子常道乡公璜于邺，以为明帝嗣。炎，昭之子也。\u003cbr/\u003e\u003cbr/\u003e     辛卿，群公奏太后自今令书皆称诏制。\u003cbr/\u003e\u003cbr/\u003e     癸卿，司马昭固让相国、晋公、九锡之命，太后诏许之。\u003cbr/\u003e\u003cbr/\u003e     戊申，昭上言：“成济兄弟大逆不道。”夷其族。\u003cbr/\u003e\u003cbr/\u003e     六月，癸丑，太后诏常道乡公更名奂。甲寅，常道乡公入洛阳，是日，即皇帝位，年十五，大赦，改元。\u003cbr/\u003e\u003cbr/\u003e     丙辰，诏进司马昭爵位九锡如前，昭固让，乃止。\u003cbr/\u003e\u003cbr/\u003e     癸亥，以尚书左仆射王观为司空。\u003cbr/\u003e\u003cbr/\u003e     吴都尉严密建议作浦里塘，群臣皆以为难；唯卫将军陈留濮阳兴以为可成，遂会诸军民就作，功费不可胜数，士卒多死亡，民大愁怨。\u003cbr/\u003e\u003cbr/\u003e     会稽郡谣言王亮当还为天子，而亮宫人告亮使巫祷祠，有恶言，有司以闻。吴主黜亮为候官侯，遣之国；亮自杀，卫送者皆伏罪。冬，十月，阳乡肃侯王观卒。\u003cbr/\u003e\u003cbr/\u003e     十一月，诏尊燕王，待以殊礼。\u003cbr/\u003e\u003cbr/\u003e     十二月，甲午，以司隶校尉王祥为司空。\u003cbr/\u003e\u003cbr/\u003e     尚书王沈为豫州刺史。初到，下教敕属城及士民曰：“若有能陈长吏可否，说百姓所患者，给谷五百斛。若说刺史得失、朝政宽猛者，给谷千斛。”主簿陈弎、褚□入白曰：“教旨思闻苦言，示以劝赏。窃恐拘介之士或惮赏而不言，贪昧之人将慕利而妄举。苛不合宜，赏不虚行，则远听者未知当否之所在，徒见言之不用，谓设而不行。愚以告下之事可小须后。”沈又教曰：“夫兴益于上，受分于下，斯乃君子之操，何不言之有！”褚□复白曰：“尧、舜、周公所以能致忠谏者，以其款诚之心著也。冰炭不言而冷热之质自明者，以其有实也。若好忠直，如冰炭之自然，则谔谔之言将不求而自至。若德不足以配唐、虞，明不足以并周公，实不可以同冰炭，是悬重赏，忠谏之言未可致也。”沈乃止。\u003cbr/\u003e\u003cbr/\u003e     景元二年辛巳，公元二六一年春，三月，襄阳太守胡烈表言：“吴将邓由、李光等十八屯同谋归化，遣使送质任，欲令郡兵临江迎拔。”诏王基部分诸军径造沮水以迎之。“若由等如期到者，便当因此震荡江表。”基驰驿遗司马昭书，说由等可疑之状，“且当清澄，未宜便举重兵深入应之。”又曰：“夷陵东西道皆险狭，竹木丛蔚，卒有要害，弩马不陈。今者筋角濡弱，水潦方降，废盛农之务，徼难必之利，此事之危者也。姜维之趣上圭阝，文钦之据寿春，皆深入求利，以取覆没，此近事之鉴戒也。嘉平已来，累有内难，当今之宜，当务镇安社稷，抚宁上下，力农务本，怀柔百姓，未宜动众以求外利也。”昭累得基书，意狐疑，敕诸军已上道者，且权停住所在，须候节度。基复遗昭书曰：“昔汉祖纳郦生之说，欲封六国，寤张良之谋而趣销印。基谋虑浅短，诚不及留侯，亦惧襄阳有食其之谬。”昭于是罢兵，报基书曰：“凡处事者多曲相从顺，鲜能确然共尽理实，诚感忠爱，每见规示，辄依来旨，已罢军严。”既而由等果不降。烈，奋之弟也。\u003cbr/\u003e\u003cbr/\u003e     秋，八月，甲寅，复命司马昭进爵位如前，不受。\u003cbr/\u003e\u003cbr/\u003e     冬，十月，汉主以董厥为辅国大将军，诸葛瞻为都护、卫将军，共平尚书事，以侍中樊建为尚书令。时中常侍黄皓用事，厥、瞻皆不能矫正，士大夫多附之，唯建不与皓往来。秘书令鄐正久在内职，与皓比屋，周旋三十馀年，澹然自守，以书自娱，既不为皓所爱，亦不为皓所憎，故官不过六百石，而亦不罹其祸。汉主弟甘陵王永憎皓，皓谮之，使十年不得朝见。吴主使五官中郎将薛珝聘于汉，及还，吴主问汉政得失，对曰：“主暗而不知其过，臣下容身以求免罪，入其朝不闻直言，经其野民皆菜色。臣闻燕雀处堂，子母相乐，自以为至安也，突决栋焚，而燕雀怡然不知祸之将及，其是之谓乎！”珝，综之子也。\u003cbr/\u003e\u003cbr/\u003e     是岁，鲜卑索头部大人拓跋力微，始遣其子沙漠汗入贡，因留为质。力微之先世居北荒，不交南夏。至可汗毛，始强大，统国三十六，大姓九十九。后五世至可汗推寅，南迁大泽。又七世至可汗邻，使其兄弟七人及族人乙旃氏、车惃氏分统部众为十族。邻老，以位授其子诘汾，使南迁，遂居匈奴故地。诘汾卒，力微立，复徙居定襄之盛乐，部众浸盛，诸部皆畏服之。","cnt":0,"sort":6629917,"author":"司马光","prev":"6629916.html","next":"6629918.html","book_title":"资治通鉴","updateTimeFmt":"2024-03-28 17:25:38","category":"都市小说"}