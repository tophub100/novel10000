{"id":0,"code":"6640293.html","title":"第45章 晋吕郤夜焚公宫秦穆公再平晋乱(1)","latest_chapter_name":"正文 第170章 兼六国混一舆图号始皇建立郡县","xiao_shuo_code":"9277","content":"\u003cbr/\u003e\u003cbr/\u003e    话说狐毛狐偃兄弟，从公子重耳在秦，闻知父亲狐突被子圉所害，捶胸大哭。赵衰、臼季等都来问慰。赵衰曰：“死者不可复生，悲之何益？且同见公子，商议大事。”毛偃收泪，同赵衰等来见重耳。毛偃言：“惠公已薨，子圉即位，凡晋臣从亡者，立限唤回，如不回，罪在亲党。怪老父不召臣等兄弟，将来杀害。”说罢，痛上心来，重复大哭。重耳曰：“二舅不必过伤，孤有复国之日，为汝父报仇。”即时驾车来见穆公，诉以晋国之事。\u003cbr/\u003e\u003cbr/\u003e     穆公曰：“此天以晋国授公子，不可失也！寡人当身任之。”赵衰代对曰：“君若庇荫重耳，幸速图之！若待子圉改元告庙，君臣之分已定，恐动摇不易也。”穆公深然信其言。重耳辞回甥馆，方才坐定，只见门官通报：“晋国有人到此，说有机密事，求见公子。”公子召入，问其姓名。其人拜而言曰：“臣乃晋大夫栾枝之子栾盾也。因新君性多猜忌，以杀为威，百姓胥怨，群臣不服，臣父特遣盾私送款于公子。子圉心腹，只有吕省、郤芮二人，旧臣郤步扬、韩简等一班老成，俱疏远不用，不足为虑。臣父已约会郤溱舟之侨等，敛集私甲，只等公子到来，便为内应。”重耳大喜，与之订约，以明年岁首为期，决至河上。栾盾辞去。\u003cbr/\u003e\u003cbr/\u003e     重耳对天祷祝，以蓍布筮，得《泰卦》六爻安静，重耳疑之。召狐偃占其吉凶。偃拜贺曰：“是为天地配享，小往大来，上吉之兆。公子此行，不惟得国，且有主盟之分。”重耳乃以栾盾之言告狐偃。偃曰：“公子明日便与秦公请兵，事不宜迟。”重耳乃于次日复入朝谒秦穆公，穆公不待开言，便曰：“寡人知公子急于归国矣。恐诸臣不任其事，寡人当亲送公子至河。”重耳拜谢而出。慇豹闻穆公将纳公子重耳，愿为先锋效力，穆公许之。太史择吉于冬之十二月。先三日，穆公设宴，饯公子于九龙山，乃赠以白璧十双，马四百匹，帷席器用，百物俱备，粮草自不必说。赵衰等九人，各白璧一双，马四匹。重耳君臣俱再拜称谢。\u003cbr/\u003e\u003cbr/\u003e     至日，穆公自统谋臣百里奚繇余，大将公子絷、公孙枝，先锋慇豹等，率兵车四百乘，送公子重耳离了雍州城，望东进发。秦世子罃与重耳素本相得，依依不舍，直送至渭阳，垂泪而别。诗曰：\u003cbr/\u003e\u003cbr/\u003e     猛将精兵似虎狼，共扶公子立边疆。怀公空自诛狐突，只手安能掩太阳？\u003cbr/\u003e\u003cbr/\u003e     周襄王十六年，晋怀公圉之元年，春正月，秦穆公同晋公子重耳行至黄河岸口。渡河船只，俱已预备齐整，穆公重设饯筵，丁宁重耳曰：“公子返国，毋忘寡人夫妇也。”乃分军一半，命公子絷、慇豹护送公子济河，自己大军屯于河西。正是：“眼望捷旌旗，耳听好消息。”\u003cbr/\u003e\u003cbr/\u003e     却说壶叔主公子行李之事，自出奔以来，曹卫之间，担饥受饿，不止一次，正是无衣惜衣，无食惜食，今日渡河之际，收拾行装，将日用的坏笾残豆，敝席破帷，件件搬运入船，有吃不尽的酒之类，亦皆爱惜如宝，摆列船内。重耳见了，呵呵大笑，曰：“吾今日入晋为君，玉食一方，要这些残敝之物何用？”喝教抛弃于岸，不留一些。狐偃私叹曰：“公子未得富贵，先忘贫贱，他日怜新弃旧，把我等同守患难之人，看做残敝器物一般，可不枉了这十九年辛苦！乘今日尚未济河，不如辞之，异时还有相念之日。”乃以秦公所赠白璧一双，跪献于重耳之前曰：“公子今已渡河，便是晋界，内有诸臣，外有秦将，不愁晋国不入公子之手。臣之一身，相从无益，愿留秦邦，为公子外臣。所有白璧一双，聊表寸意。”重耳大惊曰：“孤方与舅氏共享富贵，何出此言？”狐偃曰：“臣自知有三罪于公子，不敢相从。”重耳曰：“三罪何在？”狐偃对曰：“臣闻：‘圣臣能使其君尊，贤臣能使其君安。’今臣不肖，使公子困于五鹿，一罪也；受曹卫二君之慢，二罪也；乘醉出公子于齐城，致触公子之怒，三罪也。向以公子尚在羁旅，臣不敢辞。今入晋矣，臣奔走数年，惊魂几绝，心力并耗，譬之余笾残豆，不可再陈，敝席破帷，不可再设。留臣无益，去臣无损，臣是以求去耳！”重耳垂泪而言曰：“舅氏责孤甚当，乃孤之过也。”即命壶叔将已弃之物，一一取回；复向河设誓曰：“孤返国，若忘了舅氏之劳，不与同心共政者，子孙不昌！”即取白璧投之于河曰：“河伯为盟证也！”时介子推在他船中，闻重耳与狐偃立盟，笑曰：“公子之归，乃天意也，子犯欲窃以为己功乎？此等贪图富贵之辈，吾羞与同朝！”自此有栖隐之意。\u003cbr/\u003e\u003cbr/\u003e     重耳济了黄河，东行至于令狐，其宰邓惛，发兵登城拒守。秦兵围之。慇豹奋勇先登，遂破其城，获邓惛斩之。桑泉臼衰，望风迎降。晋怀公闻谍报大惊，悉起境内车乘甲兵，命吕省为大将，郤芮副之，屯于庐柳，以拒秦兵，畏秦之强，不敢交战。公子絷乃为秦穆公书，使人送吕郤军中。略曰：\u003cbr/\u003e\u003cbr/\u003e     寡人之为德于晋，可谓至矣。父子背恩，视秦如仇，寡人忍其父，不能复忍其子。今公子重耳，贤德著闻，多士为辅，天人交助，内外归心。寡人亲率大军，屯于河上，命絷护送公子归晋，主其社稷。子大夫若能别识贤愚，倒戈来迎，转祸为福，在此一举。\u003cbr/\u003e\u003cbr/\u003e     吕郤二人览书，半晌不语。欲接战，诚恐敌不过秦兵，又如龙门山故事；欲迎降，又恐重耳记着前仇，将他偿里克、慇郑之命。踌躇了多时，商量出一个计较来。乃答书于公子絷，其略云：\u003cbr/\u003e\u003cbr/\u003e     某等自知获罪公子，不敢释甲：然翼戴公子，实某等之愿也！倘得与从亡诸子，共矢天日，各无相害，子大夫任其无咎，敢不如命。\u003cbr/\u003e\u003cbr/\u003e     公子絷读其回书，已识透其狐疑之意。乃单车造于庐柳，来见吕郤。吕郤欣然出迎，告以衷腹曰：“某等非不欲迎降，惧公子不能相容，欲以盟为信耳。”絷曰：“大夫若退军于西北，絷将以大夫之诚，告于公子，而盟可成也。”吕郤应诺。候公子絷别去，即便出令，退屯于郇城。重耳使狐偃同公子絷至郇城，与吕郤相会。是日，刑牲歃血，立誓共扶重耳为君，各无二心。盟讫，即遣人相随狐偃至臼衰，迎接重耳到郇城大军之中，发号施令。怀公不见吕郤捷音，使寺人勃鞮至晋军催战。行至中途，闻吕郤退军郇城，与狐偃公子絷讲和，叛了怀公，迎立重耳，慌忙回报。怀公大惊，急集郤步扬、韩简、栾枝、士会等一班朝臣计议。那一班朝臣，都是向着公子重耳的，平昔见怀公专任吕郤，心中不忿：“今吕郤等尚且背叛，事到临头，召我等何用。”一个个托辞，有推病的，有推事的，没半个肯上前。怀公叹了一口气道：“孤不该私自逃回，失了秦欢，以致如此！”勃鞮奏曰：“群臣私约共迎新君，主公不可留矣！臣请为御，暂适高梁避难，再作区处。”\u003cbr/\u003e\u003cbr/\u003e     不说怀公出奔高梁。再说公子重耳，因吕郤遣人来迎，遂入晋军。吕省、郤芮叩首谢罪，重耳将好言抚慰。赵衰、臼季等从亡诸臣，各各相见，吐露心腹，共保无虞。吕郤大悦，乃奉重耳入曲沃城中，朝于武公之庙。绛都旧臣，栾枝、郤溱为首，引着士会、舟之侨、羊舌职、荀林父、先蔑箕、郑先都等三十余人，俱至曲沃迎驾。郤步扬、梁繇靡、韩简、家仆徒等，另做一班，俱往绛都郊外邀接。重耳入绛城即位，是为文公。按重耳四十三岁奔翟，五十五岁适齐，六十一岁适秦，及复国为君，年已六十二岁矣。\u003cbr/\u003e\u003cbr/\u003e     文公既立，遣人至高梁刺杀怀公。子圉自去年九月嗣位，至今年二月被杀，首尾为君，不满六个月。哀哉！寺人勃鞮收而葬之，然后逃回。不在话下。\u003cbr/\u003e\u003cbr/\u003e     却说文公宴劳秦将公子絷等，厚犒其军。有慇豹哭拜于地，请改葬其父慇郑。文公许之。文公欲留用慇豹，豹辞曰：“臣已委质于秦庭，不敢事二君也。”乃随公子絷到河西，回复秦穆公。穆公班师回国。史臣有诗美秦穆公云：\u003cbr/\u003e\u003cbr/\u003e     辚辚车骑过河东，龙虎乘时气象雄。假使雍州无义旅，纵然多助怎成功？","cnt":0,"sort":6640293,"author":"(明)冯梦龙","prev":"6640292.html","next":"6640294.html","book_title":"东周列国志","updateTimeFmt":"2024-03-28 17:25:53","category":"都市小说"}