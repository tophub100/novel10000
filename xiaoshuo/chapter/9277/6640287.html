{"id":0,"code":"6640287.html","title":"第39章 晏蛾儿逾墙殉节群公子大闹朝堂(2)","latest_chapter_name":"正文 第170章 兼六国混一舆图号始皇建立郡县","xiao_shuo_code":"9277","content":"\u003cbr/\u003e\u003cbr/\u003e    话分两头。却说巫、刁二人，率领宫甲，围了东宫，遍处搜寻，不见世子昭的踪影。看看鼓打四更，雍巫曰：“吾等擅围东宫，不过出其不意，若还迟至天明，被他公子知觉，先据朝堂，大事去矣。不如且归宫拥立长公子，看群情如何，再作道理。”竖刁曰：“此言正合吾意。”二人收甲，未及还宫，但见朝门大开，百官纷纷而集。不过是高氏、国氏、管氏、鲍氏、陈氏、隰氏、南郭氏、北郭氏、闾丘氏这一班子孙臣庶，其名也不可尽述。这些众官员闻说巫、刁二人，率领许多甲士出宫，料必宫中有变，都到朝房打听消息。宫内已漏出齐侯凶信了。又闻东宫被围，不消说得，是奸臣乘机作乱。“那世子是先公所立，若世子有失，吾等何面目为齐臣？”三三两两，正商议去救护世子。恰好巫、刁二人兵转，众官员一拥而前，七嘴八张的，都问道：“世子何在？”雍巫拱手答曰：“世子无亏，今在宫中。”众人曰：“无亏未曾受命册立，非吾主也，还我世子昭来！”竖刁仗剑大言曰：“昭已逐去了！今奉先公临终遗命，立长子无亏为君，有不从者，剑下诛之。”众人愤愤不平，乱嚷乱骂：“都是你这班奸佞，欺死蔑生，擅权废置。你若立了无亏，吾等誓不为臣！”大夫管平挺身而出曰：“今日先打死这两个奸臣，除却祸根，再作商议。”手挺牙笏，望竖刁顶门便打。竖刁用剑架住。众官员却待上前相助，只见雍巫大喝曰：“甲士们，今番还不动手，平日养你每何干？”数百名甲士，各挺器械，一齐发作，将众官员乱砍。众人手无兵器，况且寡不敌众，弱不敌强，如何支架得来？正是：“白玉阶前为战地，金銮殿上见阎王。”百官死于乱军之手者，十分之三。其余带伤者甚多，俱乱窜出朝门去了。\u003cbr/\u003e\u003cbr/\u003e     再说巫、刁二人，杀散了众百官，天已大明，遂于宫中扶出公子无亏，至朝堂即位。内侍们鸣钟击鼓，甲士环列两边，阶下拜舞称贺者，刚刚只有雍巫、竖刁二人。无亏又惭又怒。雍巫奏曰：“大丧未发，群臣尚未知送旧，安知迎新乎？此事必须召国、高二老入朝，方可号召百官，压服人众。”无亏准奏，即遣内侍分头宣召右卿国懿仲，左卿高虎。这两位是周天子所命监国之臣，世为上卿，群僚钦服，所以召之。国懿仲与高虎闻内侍将命，知齐侯已死，且不具朝服，即时披麻带孝，入朝奔丧。巫、刁二人，急忙迎住于门外，谓曰：“今日新君御殿，老大夫权且从吉。”国、高二老齐声答曰：“未殡旧君，先拜新君，非礼也。谁非先公之子，老夫何择，惟能主丧者，则从之。”巫、刁语塞。国、高乃就门外，望空再拜，大哭而出。无亏曰：“大丧未殡，群臣又不服，如之奈何？”竖刁曰：“今日之事，譬如搏虎，有力者胜。主上但据住正殿，臣等列兵两庑，俟公子有入朝者，即以兵劫之。”无亏从其言。长卫姬尽出本宫之甲，凡内侍悉令军装，宫女长大有力者，亦凑甲士之数，巫、刁各统一半，分布两庑。不在话下。\u003cbr/\u003e\u003cbr/\u003e     且说卫公子开方，闻巫、刁拥立无亏，谓葛嬴之子潘曰：“太子昭不知何往，若无亏可立，公子独不可立乎？”乃悉起家丁死士，列营于右殿，密姬之子商人，与少卫姬之子元共议：“同是先公骨血，江山莫不有分。公子潘已据右殿，吾等同据左殿。世子昭若到，大家让位，若其不来，把齐国四份均分。”元以为然。亦各起家甲，及平素所养门下之士，成队而来。公子元列营于左殿，公子商人列营于朝门，相约为犄角之势。巫、刁畏三公子之众，牢把正殿，不敢出攻。三公子又畏巫、刁之强，各守军营，谨防冲突。正是：“朝中成敌国，路上绝行人。”有诗为证：\u003cbr/\u003e\u003cbr/\u003e     凤阁龙楼虎豹嘶，纷纷戈甲满丹墀。分明四虎争残肉，那个降心肯伏低？\u003cbr/\u003e\u003cbr/\u003e     其时只有公子雍怕事，出奔秦国去讫，秦穆公用为大夫。不在话下。\u003cbr/\u003e\u003cbr/\u003e     且说众官知世子出奔，无所朝宗，皆闭门不出。惟有老臣国懿仲、高虎，心如刀刺，只想解结，未得其策。如此相持，不觉两月有余。高虎曰：“诸公子但知夺位，不思治丧，吾今日当以死争。国懿仲曰：“子先入言，我则继之，同舍一命，以报累朝爵禄之恩可也。”高虎曰：“只我两人开口，济得甚事？凡食齐禄者，莫非臣子，吾等沿门唤集，同至朝堂，且奉公子无亏主丧何如？”懿仲曰：“‘立子以长’，立无亏不为无名。”于是分头四下，招呼群臣，同去哭临。众官员见两位老大夫做主，放着胆各具丧服，相率入朝。竖貂拦住问曰：“老大夫此来何意？”高虎曰：“彼此相持，无有了期。吾等专请公子主丧而来，无他意也。”貂乃揖虎而进。虎将手一招，国懿仲同群臣俱入，直至朝堂，告无亏曰：“臣等闻‘父母之恩，犹天地也。’故为人子者，生则致敬，死则殡葬。未闻父死不殓，而争富贵者。且君者臣之表，君既不孝，臣何忠焉？今先君已死六十七日矣，尚未入棺，公子虽御正殿，于心安乎？”言罢，群臣皆伏地痛哭。无亏亦泣下曰：“孤之不孝，罪通于天。孤非不欲成丧礼，其如元等之见逼何？”国懿仲曰：“太子已外奔，惟公子最长。公子若能主丧事，收殓先君，大位自属。公子元等，虽分据殿门，老臣当以义责之，谁敢与公子争者！”无亏收泪下拜曰：“此孤之愿也。”高虎吩咐雍巫，仍守殿庑，群公子但衰麻入临者，便放入宫，如带挟兵仗者，即时拿住正罪。竖貂先至寝宫，安排殡殓。\u003cbr/\u003e\u003cbr/\u003e     却说桓公尸在床上，日久无人照顾，虽则冬天，血肉狼藉，尸气所蒸，生虫如蚁，直散出于墙外。起初众人尚不知虫从何来，及入寝室，发开窗槅，见虫攒尸骨，无不凄惨。无亏放声大哭，群臣皆哭。即日取梓棺盛殓，皮肉皆腐，仅以袍带裹之，草草而已。惟晏蛾儿面色如生，形体不变，高虎等知为忠烈之妇，叹息不已，亦命取棺殓之。高虎等率群臣奉无亏居主丧之位，众人各依次哭灵。是夜，同宿于柩侧。却说公子元、公子潘、公子商人，列营在外，见高、国老臣，率群臣丧服入内，不知何事。后闻桓公已殡，群臣俱奉无亏主丧，戴以为君，各相传语，言：“高、国为主，吾等不能与争矣！”乃各散去兵众，俱衰麻入宫奔丧，兄弟相见，各各大哭。当时若无高、国说下无亏，此事不知如何结局也！胡曾先生有诗叹曰：\u003cbr/\u003e\u003cbr/\u003e     违背忠臣宠佞臣，致令骨肉肆纷争。若非高国行和局，白骨堆床葬不成。\u003cbr/\u003e\u003cbr/\u003e     却说齐世子昭逃奔宋国，见了宋襄公，哭拜于地，诉以雍巫、竖刁作乱之事。其时宋襄公乃集群臣问曰：“昔齐桓公曾以公子昭嘱托寡人，立为太子，屈指十年矣。寡人中心藏之，不敢忘也。今巫、刁内乱，太子见逐，寡人欲约会诸侯，共讨齐罪，纳昭于齐，定其君位而返。此举若遂，名动诸侯，便可倡率会盟，以绍桓公之伯业，卿等以为何如？”忽有一大臣出班奏曰：“宋国有三不如齐，焉能伯诸侯乎？”襄公视之，其人乃桓公之长子，襄公之庶兄，因先年让国不立，襄公以为上卿，公子目夷字子鱼也。襄公曰：“子鱼言‘三不如齐’，其故安在？”目夷曰：“齐有泰山渤海之险，琅玡即墨之饶，我国小土薄，兵少粮稀，一不如也。齐有高、国世卿，以干其国，有管仲、宁戚、隰朋、鲍叔牙以谋其事，我文武不具，贤才不登，二不如也。桓公北伐山戎，‘俞儿’开道，猎于郊外，‘委蛇’现形。我今年春正月，五星陨地，俱化为石，二月又有大风之异，六鹢退飞，此乃上而降下，求进反退之象，三不如也。有此三不如齐，自保且不暇，何暇顾他人乎？”襄公曰：“寡人以仁义为主，不救遗孤，非仁也。受人嘱而弃之，非义也。”遂以纳太子昭传檄诸侯，约以来年春正月，共集齐郊。檄至卫国，卫大夫宁速进曰：“立子以嫡，无嫡立长，礼之常也。无亏年长，且有戍卫之劳，于我有恩，愿君勿与。”卫文公曰：“昭已立为世子，天下莫不知之。夫戍卫，私恩也，立世子，公义也。以私废公，寡人不为也。”檄至鲁国，鲁僖公曰：“齐侯托昭于宋，不托寡人，寡人惟知长幼之序矣。若宋伐无亏，寡人当救之。”\u003cbr/\u003e\u003cbr/\u003e     周襄王十年，齐公子无亏元年三月，宋襄公亲合卫、曹、邾三国之师，奉世子昭伐齐，屯兵于郊。时雍巫已进位中大夫，为司马，掌兵权矣。无亏使统兵出城御敌，寺貂居中调度。高、国二卿分守城池。高虎谓国懿仲曰：“吾之立无亏，为先君之未殡，非奉之也。今世子已至，又得宋助，论理则彼顺，较势则彼强。且巫、刁戕杀百官，专权乱政，必为齐患。不若乘此除之，迎世子奉以为君。则诸公子绝觊觎之望，而齐有泰山之安矣。”懿仲曰：“易牙统兵驻郊，吾召竖刁，托以议事，因而杀之，率百官奉迎世子，以代无亏之位。吾谅易牙无能为也。”高虎曰：“此计大妙！”乃伏壮士于城楼，托言机密重事，使人请竖刁相会。正是：“做就机关擒猛虎，安排香饵钓鳌鱼。”不知竖刁性命如何，且看下回分解。","cnt":0,"sort":6640287,"author":"(明)冯梦龙","prev":"6640286.html","next":"6640288.html","book_title":"东周列国志","updateTimeFmt":"2024-03-28 17:25:53","category":"都市小说"}