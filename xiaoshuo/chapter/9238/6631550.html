{"id":0,"code":"6631550.html","title":"第41章 广譬卷(2)","latest_chapter_name":"正文 第54章 自叙卷(2)","xiao_shuo_code":"9238","content":"\u003cbr/\u003e\u003cbr/\u003e    抱朴子曰：重渊不洞地，则不能含螭龙，吐吞舟；峻山不极天，则不能韬琳琅，播云雨；立德不绝俗，则不能收美声，著厚实；执志不绝群，则不能臻成功，铭弘勋。而凡夫朝为蜩翼之善，夕望丘陵之益，犹立植黍稷，坐索於丰收也。\u003cbr/\u003e\u003cbr/\u003e     抱朴子曰：行无邈俗之标，而索高世之称；体无道艺之本，而营朋党之末。欲以收清贵於当世，播德音於将来，犹褰裳以越沧海，企伫而跃九玄。\u003cbr/\u003e\u003cbr/\u003e     抱朴子曰：泥龙虽藻绘炳蔚，而不堪庆云之招；撩禽虽雕琢玄黄，而不任凌风之举；刍狗虽饰以金翠，而不能蹑景以顿逸；近才虽丰其宠禄，而不能令天清而地平。\u003cbr/\u003e\u003cbr/\u003e     抱朴子曰：毒弱既陈，则旁有烂肠之鼠；明燎宵举，则下有聚死之虫。刍豢之丰，则鼎俎承之；才小任大，则泣血涟如。桑霍为戒厚矣，范疏之鉴明矣。\u003cbr/\u003e\u003cbr/\u003e     抱朴子曰：沧海扬万里之涛，不能敛山峰之尘；惊风摧千仞之木，不能拔弱草之草亥。豸区虎武虎阚，不能威蚊虻；冠世之才，不能合流俗。\u003cbr/\u003e\u003cbr/\u003e     抱朴子曰：坚志者，功名之主也；不惰者，众善之师也。登山不以艰险而止，则必臻乎峻岭矣；积善不以穷否而怨，则必永其令问矣。\u003cbr/\u003e\u003cbr/\u003e     抱朴子曰：和鹊虽不长生，而针石不可谓非济命之器也；儒者虽多贫贱，而坟典不可谓非进德之具也。播种有不收者矣，而稼穑不可废；仁义有遇祸者矣，而行业不可惰。\u003cbr/\u003e\u003cbr/\u003e     抱朴子曰：重载不止，所以沈我舟也；昧进忘退，所以危我身也。聚蝎攻本，虽权安然，必倾之徵也。\u003cbr/\u003e\u003cbr/\u003e     抱朴子曰：玄云为龙兴，非虺蜓所能招也；飚风为虎发，非狐狢之能致也。是以大人受命，则逸伦之士集；玉帛幽求，则丘园之俊起。\u003cbr/\u003e\u003cbr/\u003e     抱朴子曰：金以刚折，水以柔全，山以高陊，谷以卑安。是以执雌节者无争雄之祸，多尚人者有召怨之患。\u003cbr/\u003e\u003cbr/\u003e     抱朴子曰：淮阴隐勇於跨下，不损其龙跃而虎视；应侯韬奇於溺篑，不妨其鸾翔而凤起也。或南面称孤，或宰总台鼎。故一抑一扬者，轻鸿所以凌虚也；乍屈乍伸者，良才所以俟时也。\u003cbr/\u003e\u003cbr/\u003e     抱朴子曰：焦螟之卑栖，不肯为衔鼠之唳天；玄蝉之洁饥，不愿为蜣螂之秽饱。是以御寇不纳郑阳之惠，曾叁不美晋楚之宝。\u003cbr/\u003e\u003cbr/\u003e     抱朴子曰：微飙不能扬大海之波；毫芒不能动万钧之锺。是以漆园思惠，有捐斤之叹；伯氏哀期，有剿弦之愤。短唱不足以致弘丽之和，势力不足以移淡泊之心。\u003cbr/\u003e\u003cbr/\u003e     抱朴子曰：熊罴不校捷於狐狸，金鹗不兢击於小鹞。是以张耳掩壮於抱关，朱亥窜勇於鼓刀。\u003cbr/\u003e\u003cbr/\u003e     抱朴子曰：悬鱼惑於芳饵，槛虎死於笼狐。不可以钓缗致者，必虬螭也；不可以机阱诱者，必麟虞也。\u003cbr/\u003e\u003cbr/\u003e     抱朴子曰：夫云翔者，不知泥居之洿；处贵者，鲜恕群下之劳。然根朽者，寻木不能保其千日之茂也；民怨者，尧舜不能恃其长世之庆也。\u003cbr/\u003e\u003cbr/\u003e     抱朴子曰：凡木结根於灵山，而匠石为之寝斤斧；小鲜寓身於龙池，而渔父为之息纲罟。蚊集鹰首，则鳸鵦不敢啄；鼠住虎侧，则狸犬不敢睨。\u003cbr/\u003e\u003cbr/\u003e     抱朴子曰：灵蔡默然，而吉凶昭晰於无形；春蛙长哗，而丑音见患於聒耳。故声希者响必巨，辞寡者信必著。\u003cbr/\u003e\u003cbr/\u003e     抱朴子曰：箕踞之俗，恶盘旋之容；被发之域，憎章甫之饰。故忠正者排於谗胜之世，雅人不容乎恶直之俗。\u003cbr/\u003e\u003cbr/\u003e     抱朴子曰：升水不能救薮之燔草热，撮壤不能遏砥柱之腾沸，寸刃不能刊长洲之林，独是不能止朋党之非。\u003cbr/\u003e\u003cbr/\u003e     抱朴子曰：千羊不能捍独虎，万雀不能抵一鹰。庭燎攒举，不及羲和之末景；百鼓并伐，未若震霆之余声。是以庸夫盈明，不能使彝伦攸叙；英俊孤任，足以令庶事根长。\u003cbr/\u003e\u003cbr/\u003e     抱朴子曰：非分之达，犹林卉之冬华也；守道之穷，犹竹柏之履霜也。故识否泰於独见者，虽劫以锋锐，犹不失正而改途焉，安肯谄笑以偶俗乎体方贞以居直者，虽诱以封国，犹不违情以趋时焉，安肯躐径以取容乎\u003cbr/\u003e\u003cbr/\u003e     抱朴子曰：震雷车訇车盍，而不能致音乎聋聩之耳，重光丽天，而不能曲景於幽岫之中；凝冰惨栗，而不能凋款冬之华；朱飙铄石，而不能靡萧丘之木。故至德有所不能移也。\u003cbr/\u003e\u003cbr/\u003e     抱朴子曰：弓广弩危机，严镞衔弦，至可忌也，而勇雉触之而不猜；暗政乱邦，恶直妒能，甚难测也，而贪人竞而不避。故飞锋暴集而不觉，祸败奄及而不振。是以愚夫之所悦，乃达者之所悲也；凡才之所趋，乃大智之所去也。\u003cbr/\u003e\u003cbr/\u003e     抱朴子曰：风不辍则扇不用，日不入则烛不明，华不堕则实不结，岸不亏则谷不盈。九有乂安，则韩白之功不著；长君继轨，则伊霍之勋不成。故病困乃重良医，世乱而贵忠贞。\u003cbr/\u003e\u003cbr/\u003e     抱朴子曰：好荣故乐誉之欲多，畏辱则憎毁之情急。若夫通精元一，命契造化，混盈虚以同条，齐得失於一指者，爱恶未始有所系，穷通不足以滑和。\u003cbr/\u003e\u003cbr/\u003e     抱朴子曰：与夺不汨其神者，至粹者也；利害不染其和者，极醇者也。浩浩乎非瓢觯所校矣，茫茫乎非跬步所寻矣。声希所以为大音，和寡所以崇我贵，玄黄辽邈而不与其旷，死生大矣，而不以改其守，常分细碎，将胡恤焉\u003cbr/\u003e\u003cbr/\u003e     抱朴子曰：林繁则匠入矣，珠美则虫奉裂矣。石含金者焚铄，草任药者剪掘，刃利则先缺，弦哀则速绝。用以适己，真人之宝也；才合世求，有伎之灾也。\u003cbr/\u003e\u003cbr/\u003e     抱朴子曰：准的陈则流镝赴焉；美名起则谤读言攻焉。瑰货多藏则不招怨而怨至矣，器盈志骄则不召祸而祸来矣。\u003cbr/\u003e\u003cbr/\u003e     抱朴子曰：连城之宝，非贫寒所能市也；高世之器，非浅俗所能识也。然盈尺之珍，不以莫知而暗其质；逸伦之士，不以否塞而薄其节。乐天任命，何怨何尤！\u003cbr/\u003e\u003cbr/\u003e     抱朴子曰：大鹏无戒旦之用，巨象无驰逐之才。故蒋琬败绩於百里，而为三台之标；陈平困瘁於治家，而怀六奇之略。\u003cbr/\u003e\u003cbr/\u003e     抱朴子曰：明暗者，才也，自然而不可饰焉；穷达者，时也，有会而不可力焉。吕尚非早蔽而晚智，然振素而仅遇；韩信非初怯而末勇，然危困而後达。\u003cbr/\u003e\u003cbr/\u003e     抱朴子曰：奔骥不能及既住之失，千金不能救斯言之玷。故博其施者，未若防其微；勤其求者，不如寡其辞。\u003cbr/\u003e\u003cbr/\u003e     抱朴子曰：烈士之爱国也如家，奉君也如亲，则不忠之事，不为其罪矣。仁人之视人也如己，待疏也犹密，则不恕之怨，不为其责矣。\u003cbr/\u003e\u003cbr/\u003e     抱朴子曰：玄冰未结，白雪不积，则青松之茂不显；俗化不弊，风教不颓，则皎洁之操不别。在危国而沈贱，故庄莱抗遗荣之高；居乱邦而饥寒，故曾列播忘富之称。\u003cbr/\u003e\u003cbr/\u003e     抱朴子曰：天居高而鉴卑，故其网虽疏而不漏；神聪明而正直，故其道赏真而伐伪。是以惠和畅於九区，则七耀得於玄昊；残害著於品物，则二气谬於四八。\u003cbr/\u003e\u003cbr/\u003e     抱朴子曰：天秩有罔极之尊，人爵无违德之贵。故仲尼虽匹夫而飨祀於百代，辛癸为帝王而仆竖不愿以见比，商老身愈贱而名愈贵，幽厉位弥重而罪弥著。故齐王之生，不及柳惠之墓；秦王之宫，未若康成之闾。\u003cbr/\u003e\u003cbr/\u003e     抱朴子曰：影响不能无形声以著，余庆不可以无德而招。故唐尧为政七十余载，然後景星摛耀；羊公积行，黄发不倦，而乃坠金雨集。途远者其至必迟，施後者其报常晚。\u003cbr/\u003e\u003cbr/\u003e     抱朴子曰：理尽者不可责有余，一至者不可求兼济。故洪涛之末，不能荡浮萍；冲风之後，不能飏轻尘；劲弩之余力，不能洞雾縠；西颓之落晖，不能照山东。\u003cbr/\u003e\u003cbr/\u003e     抱朴子曰：悬象虽薄蚀，不可以比萤烛之贞耀；黄河虽混浑，不可以方沼沚之清澄。山虽崩，犹峻於丘垤；虎虽瘠，犹猛於豺狼。\u003cbr/\u003e\u003cbr/\u003e     抱朴子曰：神农不九疾，则四经之道不垂；大禹不胼胝，则玄珪之庆不集。故久忧为厚乐之本，暂劳为永逸之始。\u003cbr/\u003e\u003cbr/\u003e     抱朴子曰：金钩桂饵虽珍，而不能制九渊之沈鳞；显宠丰禄虽贵，而不能致无欲之幽人。故吕梁有鹄立之夫，河湄繁伐檀之民。玉帛徒集於子陵之巷，蒲轮虚反於徐生之门。\u003cbr/\u003e\u003cbr/\u003e     抱朴子曰：观听殊好，爱憎难同。鸟睹西施而惊逝，鱼鳖闻九韶而深沈。故兖藻之粲焕，不能悦裸乡之目；辨菱之清音，不能快楚隶之耳。古公之仁，不能喻欲地之狄；端木之辩，不能释系马之庸。\u003cbr/\u003e\u003cbr/\u003e     抱朴子曰：般旋之仪，见憎於裸踞之乡；绳墨之匠，获忌於曲木之肆。贪婪饕餮者，疾素丝之皎洁；比周实繁者，雠高操之孤立。犹贾竖之恶同利，丑女之害国色。\u003cbr/\u003e\u003cbr/\u003e     抱朴子曰：君子之升腾也，则推贤而散禄；庸人之得志也，则矜贵而忽士。施惠隆於佞幸，用财出乎小惠。不与智者aw其安，而望有危而见救；不与奇士同其欢，而欲有戚之见恤；犹灾火张天，方请雨於名山；洪水凌空，而伐舟於东闾；不亦晚乎","cnt":0,"sort":6631550,"author":"葛洪","prev":"6631549.html","next":"6631551.html","book_title":"抱朴子外篇","updateTimeFmt":"2024-03-28 17:25:42","category":"都市小说"}