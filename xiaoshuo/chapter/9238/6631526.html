{"id":0,"code":"6631526.html","title":"第17章 备阙卷","latest_chapter_name":"正文 第54章 自叙卷(2)","xiao_shuo_code":"9238","content":"\u003cbr/\u003e\u003cbr/\u003e    抱朴子曰：騕褭能奋兰筋以绝景，而不能履冰以乘深；猛虎能似雷霆以博噬，而不能踊云雾以凌虚。鸿鶤不能振翅於笼罩之中，轻鹞不能电击於几筵之下。物既然矣，人亦如之。故能调和阴阳者，未必能兼百行修简书也；能敷五迈九者，不必能全小洁经曲碎也。\u003cbr/\u003e\u003cbr/\u003e     惠子，上相之标也，而不能役舟楫以凌阳侯；汉高，神武之杰也，而不能治产业端检括；淮阴，良将之元也，而不能修农商免饥寒；周勃，社稷之鲠也，而不能答钱谷责狱辞。若以所短弃所长，则逸侪拔萃之才不用矣；责具体而论细礼，则匠世济民之勋不著矣。\u003cbr/\u003e\u003cbr/\u003e     天不能平其西北，地不能隆其东南，日月不能摛光於曲穴，冲风涌扬波於井底。扌适齿则松槚不及一寸之筵，挑耳则栋梁不如鹪鹩之羽，弹鸟则千金不及丸泥之用，缝缉则长剑不及数寸之针。何必伏巨象而捕鼠，制大鹏以司晨乎故姜牙卖煦（疑作“浆’）无所售，而见师於文武；蒋生愦慢於百里，而独步三槐。","cnt":0,"sort":6631526,"author":"葛洪","prev":"6631525.html","next":"6631527.html","book_title":"抱朴子外篇","updateTimeFmt":"2024-03-28 17:25:42","category":"都市小说"}