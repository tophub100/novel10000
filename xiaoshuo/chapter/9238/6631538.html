{"id":0,"code":"6631538.html","title":"第29章 接疏卷","latest_chapter_name":"正文 第54章 自叙卷(2)","xiao_shuo_code":"9238","content":"\u003cbr/\u003e\u003cbr/\u003e抱朴子曰：以英逸而遭大明，则桑荫未移，而金兰之协已固矣；以长才而遇深识，则不待历试，而相知之情已审矣。飘乎犹起鸿之乘劲风，翩乎若胜鳞之蹑惊云也。若以沈抑而可忽乎，则姜公不用於周矣；若以疏贱而可距乎，则毛生不贵乎赵矣；若积素行乃托政，则甯戚不显於齐矣；若贵宿名而委任，则陈韩不录於汉矣。明者举大略细，不忮不求，故能取威定功，成天平地，岂肯称薪而爨，数粒乃炊，并瑕弃譬，披毛索厌黑哉！","cnt":0,"sort":6631538,"author":"葛洪","prev":"6631537.html","next":"6631539.html","book_title":"抱朴子外篇","updateTimeFmt":"2024-03-28 17:25:42","category":"都市小说"}