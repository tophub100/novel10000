{"id":0,"code":"6631548.html","title":"第39章 博喻卷(2)","latest_chapter_name":"正文 第54章 自叙卷(2)","xiao_shuo_code":"9238","content":"\u003cbr/\u003e\u003cbr/\u003e    抱朴子曰：聪者贵於理遗音於千载之外，而得兴亡之迹。明者珍於鉴逸群於寒瘁之中，而抽匡世之器。若夫聆繁会之响，而顾问於庸工，非延州之清听也。枉英远之才，而谘之於常人，非独见之奇识也。故与不赏物者而论用凌侪之器，是使瞽者指五色也；与妒胜己者而谋举疾恶之贤，是与狐议治裘也。\u003cbr/\u003e\u003cbr/\u003e     抱朴子曰：鸗駮危苦於崄峻之端，不乐口弗守之役，吉光饥渴於冰霜之野，不愿牺牲之鲍，孤竹不以绝粒易鹿台之富，子廉不以困匮贸铜山之丰。\u003cbr/\u003e\u003cbr/\u003e     抱朴子曰：志合者不以山海为远，道乖者不以咫尺为近。故有跋涉而游集，亦或密迩而不接。\u003cbr/\u003e\u003cbr/\u003e     抱朴子曰：华衮粲烂，非只色之功；嵩岱之峻，非一篑之积。故九子任而康凝之绩熙，四七授而佐命之勋著。\u003cbr/\u003e\u003cbr/\u003e     抱朴子曰：翠虬无翅而天飞；螣蛇无足而电鹜，鳖无耳而关头善闻，蚓无口而扬声。故皋繇喑而与辩者同功，晋野瞽而与离朱齐明。\u003cbr/\u003e\u003cbr/\u003e     抱朴子曰：官达者才未必当其位，誉美者实未必副其名。故锯齿不能咀嚼，箕舌不能别味，壶耳不能理音，尸彳乔鼻不能识气，釜目不能扌卢望舒之景，床足不能有寻常之逝。\u003cbr/\u003e\u003cbr/\u003e     抱朴子曰：路人不能挽劲命中而识养由之射，颜子不能控辔振策而知东野之败。故有不能下棋而经目识胜负，不能徽弦而过耳解郑雅者。\u003cbr/\u003e\u003cbr/\u003e     抱朴子曰：垂荫万亩者，必出峻极之岭；滔天襄陵者，必发板桐之源。邈世之勋，必由绝伦之器；定倾之算，必吐冠俗之怀。是以虫焦螟之巢，无乘风之羽；沟浍之中，无宵朗之琦。\u003cbr/\u003e\u003cbr/\u003e     抱朴子曰：冲飚焚轮，原火所以增炽也，而萤烛值之而反灭；甘雨膏泽，嘉生所以繁荣也，而枯木得之以速朽；朱轮华毂，俊民之大宝也，而负乘窃之而召祸；鼎食万锺，宣力之弘报也，而近才授之以覆食束。\u003cbr/\u003e\u003cbr/\u003e     抱朴子曰：屠犀为甲，给乎专征之服，裂翠为华，集乎後妃之首，虽出幽谷，迁於乔木，然为二物之计，未若栖窜於林薄，摄生乎榛薮也。故灵龟宁曳尾於涂中，而不愿巾笥之宝；泽雉乐十步之啄，以违鸡鹜之祸。\u003cbr/\u003e\u003cbr/\u003e     抱朴子曰：偏才不足以经周用，只长不足以济众短。是以鸡知将旦，不能究阴阳之历数；鹄识夜半，不能极晷景之道度；山鸠知晴雨於将来，不能明天文；蛇虫岂知潜泉之所居，不能达地理。\u003cbr/\u003e\u003cbr/\u003e     抱朴子曰：禁令不明，而严刑以静乱；庙算不精，而穷兵以侵邻。犹钐禾以讨蝗虫，伐木以杀蠹蝎，食毒以中蚤虱，彻舍以逐雀鼠也。\u003cbr/\u003e\u003cbr/\u003e     抱朴子曰：锐锋产乎钝石，明火炽乎暗木，贵珠出乎贱蚌，美玉出乎丑璞。是以不可以父母限重华，不可以祖祢量卫霍也。\u003cbr/\u003e\u003cbr/\u003e     抱朴子曰：志得则颜怡，意失则容戚。本朽则末枯，源浅则流促。有诸中者必形乎表，发乎迩者必著乎远。\u003cbr/\u003e\u003cbr/\u003e     抱朴子曰：妍姿媚貌，形色不齐，而悦情可均；丝竹金石，五声诡韵，而快耳不异；缴飞钩沈，罾举罝抑，而有获同功；树勋立言，出处殊途，而所贵一致。\u003cbr/\u003e\u003cbr/\u003e     抱朴子曰：利丰者害厚，质美者召灾。是以南禽歼於藻羽，穴豹死於文皮，鳣鲤积而玄渊涸，麋鹿聚而繁林焚，金玉崇而寇盗至，名位高而忧责集。\u003cbr/\u003e\u003cbr/\u003e     抱朴子曰：商风宵肃则絺扇废，登危陟峻则轻舟弃，干戈云扰则文儒退，丧乱既平则武夫黜。\u003cbr/\u003e\u003cbr/\u003e     抱朴子曰：价直万金者，不待见其物而好恶可别矣；条枝连抱者，不俟围其木而巨细可论矣。故望洪涛之滔天，则知其不起乎潢污之中矣；观翰草之汪濊，则知其不出乎章句之徒矣。\u003cbr/\u003e\u003cbr/\u003e     抱朴子曰：丹华绿草，不拘於曲瘁之株；紫芝芳秀，不限於斥卤之壤。是以受玄珪以告成者，生於四罪之门；承历数於文祖者，出於顽嚣之家。\u003cbr/\u003e\u003cbr/\u003e     抱朴子曰：善言居室，则靡远不应；枉直不中，则无近不离。是以宋野有退舍之荧惑；殷朝有外奔之昵属。四环至自少广之表，鹿马变於萧墙之里。\u003cbr/\u003e\u003cbr/\u003e     抱朴子曰：荆卿朱亥，不示勇於怯弱之间；孟贲冯妇，不奋戈戟於俚侠之群。英儒硕生，不饰细辩於浅近之徒；达人伟士，不变日交察於流俗之中。\u003cbr/\u003e\u003cbr/\u003e     抱朴子曰：盘旋揖让，非御寇之容；掼甲缨胄，非庙堂之饰。垂绅振佩，不可以挥刃争锋；规行矩步，不可以救火拯溺。\u003cbr/\u003e\u003cbr/\u003e     抱朴子曰：乾坤陶育，而庶物不识其惠者，由乎其益无方也；大人神化，而群细不觉其施者，由乎治之於未有也。故可知者小也，易料者少也。\u003cbr/\u003e\u003cbr/\u003e     抱朴子曰：娥英任姒，不以蚕织为首称，汤武汉高，不以细行招近誉。故澄视於三辰者，不遑纡鉴於井谷；清听於韶濩者，岂暇垂耳於桑间。\u003cbr/\u003e\u003cbr/\u003e     抱朴子曰：肤表或不可以论中，望貌或不可以核能。仲尼似丧家之狗，公旦类朴斫之材，咎繇面如蒙倛，伊尹形若槁骸，及龙阳宋朝，犹土偶之冠夜光，藉孺董邓，犹锦纨之裹尘埃也。\u003cbr/\u003e\u003cbr/\u003e     抱朴子曰：勋华不能化下愚，故教不行於子弟；辛癸不能改上智，故恶不染於三仁。\u003cbr/\u003e\u003cbr/\u003e     抱朴子曰：至大有所不能变，极细有所不能夺。故冰霜肃杀，不能凋菽麦之茂；炽暑郁阴，不能消雪山之冻；飚风荡海，不能使潜泉扬波；春泽荣物，不能使枯卉发华。抱朴子曰：泣血之宝，仰石监石诸以摛景，沈闾孟劳，须楚砥以敛锋，骝马日待王孙而致远，令质俟櫽括而成德。\u003cbr/\u003e\u003cbr/\u003e     抱朴子曰：栖鸾戢鸑，虽饥渴而不愿笼委於庖人之室；乘黄天鹿，虽幽饥而不乐草刍秣於濯龙之厩。是以掇蜩之叟，忘万物於芳林，垂纶之生，忽执珪於南楚。\u003cbr/\u003e\u003cbr/\u003e     抱朴子曰：方圆舛状，逝止异归。故浑象尊於行健，坤後贵於安贞。七政四气，以周流成功；五岳六柱，以峙静作镇。是以宋墨楚申，以载驰存国，干木胡明，以无为折冲。\u003cbr/\u003e\u003cbr/\u003e     抱朴子曰：得意於丘园者，身否而神泰；役己以恤物者，形逸而心劳。故抱瓮灌园者，欢於台宰；呕餐茹薇者，美乎鼎食；仗策去豳者，形如月居腊；夜以待旦者，勤忧损命。\u003cbr/\u003e\u003cbr/\u003e     抱朴子曰：仁忍有天渊之绝，善否犹有无之觉。驺虞侧足以蹈虚，豺狼掩群以害生。虞卿捐相印以济穷，华公让三事以推贤。李斯疾胜己而杀韩非，庞涓患不如而刑孙膑。\u003cbr/\u003e\u003cbr/\u003e     抱朴子曰：用得其长，则才无或弃；偏诘其短，则触物无可。故轻罗雾縠，治服之丽也，而不可以御流镝；沈闾巨阙，断斩之良也，而不可以挑脚刺。\u003cbr/\u003e\u003cbr/\u003e     抱朴子曰：小疵不足以损大器，短疒火不足以累长才。日月挟虫鸟之瑕，不妨丽天之景，黄河合泥滓之浊，不害凌山之流。树塞不可以弃夷吾，夺田不可以薄萧何，窃妻不可以废相如，受金不可以斥陈平。\u003cbr/\u003e\u003cbr/\u003e     抱朴子曰：虎豹不能搏噬於波涛之中，螣蛇不能登凌於不雾之日，挚雉兔则鸾凤不及鹰鹞，引耕犁则龙麟不逮双峙。故武夫勇士，无用乎晏如之世；硕生逸才，不贵乎力竞之运。\u003cbr/\u003e\u003cbr/\u003e     抱朴子曰：两绊而项领，则骐騄与蹇驴同矣；失林而居槛，则猿狖与獾貉等矣；韬锋而不击，则龙泉与铅刀均矣；才远任近，则英俊与庸王肖比矣。若乃求千里之迹於絷维之骏，责匠世之勋於剧碎之贤，谓之不惑，吾不信也。\u003cbr/\u003e\u003cbr/\u003e     抱朴子曰：捐荼茹蒿者，必无识甘之口；弃琼拾砾者，必无甄珍之明。薄九成而悦北鄙者，吾知其不能格灵祇而仪翔凤矣。舍英秀而杖常民者，吾知其不能叙彝伦而臻升平矣。\u003cbr/\u003e\u003cbr/\u003e     抱朴子曰：达乎通塞之至理者，不悁悒於穷否；审乎自然之有命者，不逸豫於道行。故萦抑渊洿，则遗愠闷之心；振耀宸户衣，而无得意之色。三仕三已，则其人也。\u003cbr/\u003e\u003cbr/\u003e     抱朴子曰：否泰系乎运，穷达不足以论士；得失在乎适，营辱不可以量才。时命不可以力求，遭遇不可以智违。故尚父者，老妇之弃夫；韩信者，乞食之饿子；萧公者，斗筲之吏；黥布者，刑黜之亡隶。当其行龙姿於虺蜥之中，卷凤翅乎斥鷃之群，则彼龙後，谓为其伦。\u003cbr/\u003e\u003cbr/\u003e     抱朴子曰：四灵翳逸，而为隆平之符；幽人嘉遁，而为有国之宝。何必司晨而衔镳，羁绁於忧责哉有用人之用也，无用我之用也，徇身者不以名汨和，修生者不以物累己。\u003cbr/\u003e\u003cbr/\u003e     抱朴子曰：量才而授者，不求功於器外；揆能而受者，不负责於力尽。故灭荧烛者不烦沧海，扛斤两者不事乌获。运薪辇盐，不宜枉骐骥之脚；碎职琑任，安足屈独行之俊矣\u003cbr/\u003e\u003cbr/\u003e     抱朴子曰：田巛浍之流，不能运大白之艘；升合之器，不能容千锺之物。熠耀不能并表微之景，常才不能别逸伦之器。盖造化所假，聪明有本根也。\u003cbr/\u003e\u003cbr/\u003e     抱朴子曰：郢人美下里之淫蛙，而薄六茎之和音；庸夫好悦耳之华誉，而恶利行之良规。故宋玉舍其延灵之精声，智士招其独见之远谋。\u003cbr/\u003e\u003cbr/\u003e     抱朴子曰：琼珉山积，不能无挟瑕之器；邓林千里，不能无偏枯之木。论珍则不可以细疵弃巨美；语大则不可以少累废其多故。叛主者，良平也，而吐六奇以安上；群盗者彭越也，而建弘勋於佐命。\u003cbr/\u003e\u003cbr/\u003e     抱朴子曰：五岳巍峨，不以藏疾伤其极天之高；沧海滉瀁，不以含垢累其无涯之广。故九德尚宽以得众，宣尼泛爱而与进。","cnt":0,"sort":6631548,"author":"葛洪","prev":"6631547.html","next":"6631549.html","book_title":"抱朴子外篇","updateTimeFmt":"2024-03-28 17:25:42","category":"都市小说"}