{"id":0,"code":"6631549.html","title":"第40章 广譬卷(1)","latest_chapter_name":"正文 第54章 自叙卷(2)","xiao_shuo_code":"9238","content":"\u003cbr/\u003e\u003cbr/\u003e    抱朴子曰：立德践言，行全操清，斯则富矣，何必玉帛之崇乎高尚其志，不降不辱，斯则贵矣，何必青紫之兼拕也俗民不能识其度量，庸夫不得揣其铨衡，是则高矣，何必凌云而蹈霓乎问者莫或测其渊流，求者未有觉其短乏，是则深矣，何必洞河而沦海乎四海苟备，虽室有悬磬之窭，可以无羡乎铸山而煮海矣。身处鸟兽之群，可以不渴乎朱轮而华毂矣。\u003cbr/\u003e\u003cbr/\u003e     抱朴子曰：潜灵俟庆云以腾竦，栖鸿阶劲风以凌虚，素鳞须姬发而跃，白雉待公旦而来，姜老值西伯而投石番溪之纶，韩英遭汉高乃骋拨乱之才。\u003cbr/\u003e\u003cbr/\u003e     抱朴子曰：澄精神於玄一者，则形器可忘；邈高节以外物者，则富贵可遗。故支离之，伟造化而怡颜；北人箕叟，栖嵩岫而得意焉。\u003cbr/\u003e\u003cbr/\u003e     抱朴子曰：粗理不可浃全，能事不可举兼。故悬象明而可蔽，山川滞而或移，金玉刚而可柔，坚冰密而可离。公旦不能与伯氏跟絓於冯云之峻，仲尼不能与吕梁较伎於百仞之溪。\u003cbr/\u003e\u003cbr/\u003e     抱朴子曰：震雷不能细其音，以协金石之和；日月不能私其耀，以变曲照之惠；大川不能促其涯，以适速济之情；五岳不能削其峻，以副陟者之欲。故广车不能胁其辙以苟通於狭路，高士不能撙其节以同尘於隘俗。抱朴子曰：阴阳以广陶济物，三光以普照著明，嵩华以藏疾为旷，北溟以含垢称大，硕儒以与进弘道，远数以博爱容众。\u003cbr/\u003e\u003cbr/\u003e     抱朴子曰：灵龟之甲，不必为战施；麟角凤爪，不必为斗设。故隽生不释剑於平世，击柝不辍备於思危。\u003cbr/\u003e\u003cbr/\u003e     抱朴子曰：南金不为处幽而自轻，瑾瑶不以居深而止洁。志道者不以否滞而改图，守正者不以莫赏而苟合。\u003cbr/\u003e\u003cbr/\u003e     抱朴子曰：登玄圃者，悟丘阜之卑；浮溟海者，识池沼之褊。披九典乃觉墙面之笃蔽，闻至道乃知拘俗之多迷。\u003cbr/\u003e\u003cbr/\u003e     抱朴子曰：浑沌之原，无皎澄之流；毫厘之根，无连抱之枝；分寸之烬，无炎远之热；隙穴之中，无炳蔚之群；钩曲之形，无绳直之影；叁差之上，无整齐之下。\u003cbr/\u003e\u003cbr/\u003e     抱朴子曰：不睹琼琨之熠烁，则不觉瓦砾之可贱；不觌虎豹之彧蔚，则不知犬羊之质漫。聆白雪之九成，然後悟巴人之极鄙；识儒雅之汪濊，尔乃悲不学之固陋。\u003cbr/\u003e\u003cbr/\u003e     抱朴子曰：无当之玉碗，不如全用之埏埴；寸裂之锦黻，未若坚完之韦布。故夏姬之无礼，不如孤逐之皎洁；富贵之多罪，不如贫贱之履道。\u003cbr/\u003e\u003cbr/\u003e     抱朴子曰：猛兽不奋搏於度外，鹰鹞不挥翮以妄击。若庙算既内不揆德，进取又外不量力，犹轻羽之没洪炉，飞雪之委沸镬，朝菌之试干将，羔犊之犯武虎虎也。\u003cbr/\u003e\u003cbr/\u003e     抱朴子曰：三辰蔽於天，则清景暗於地；根草亥蹶於此，则柯条瘁於彼；道失於近，则祸及於远；政缪於上，而民困於下。\u003cbr/\u003e\u003cbr/\u003e     抱朴子曰：务於远者或失於近，治其外者或患生乎内。覆头者不必能令足不濡，蔽腹者不必能令背不伤。故秦始筑城遏胡而祸发帏幄，汉武悬旌万里而变起萧墙。\u003cbr/\u003e\u003cbr/\u003e     抱朴子曰：人才无定珍，器用无常道，直趋者以适世为奇，役御者以合时为妙。故玄冰结则五明捐，隆暑炽则裘炉退，高鸟聚则良弓发，狡兔多则卢鹊走，干戈兴则武夫奋，韶夏作则文儒起。\u003cbr/\u003e\u003cbr/\u003e     抱朴子曰：激修流扬朝宗者，不可以背五城而跨积石；舒翠叶吐丹葩者，不可以舍洪草亥而去繁柯。败源失本，鲜不枯汔，叛圣违经，理不弘济。\u003cbr/\u003e\u003cbr/\u003e     抱朴子曰：四渎辩源，五河分流，赴卑注海，殊途同归。色不均而皆艳，音不同而咸悲，香非一而并芳，味不等而悉美。\u003cbr/\u003e\u003cbr/\u003e     抱朴子曰：物贵济事而饰其末，化俗以德而言非其本，故绵布可以御寒，不必貂狐；淳素可以匠物，不在文辩。抱朴子曰：冲飚谧气则转蓬山峙，修纲既舒则万目齐理。故未有上好谦而下慢，主贱宝而俗贫。\u003cbr/\u003e\u003cbr/\u003e     抱朴子曰：事有缘微而成著，物有治近而致远。故修步武之池，而引沈鳞於江海；丰朝阳之林，而延灵禽於丹穴；设象於盘盂，而翠虬降於玄霄；委灰於尺水，而望舒变於太极。是以晋文回轮於勇虫，而壮士云赴；句践曲躬於怒蛙，而戎卒轻死。九九显而扣角之俊至，枯骨掩而叁分之仁洽。\u003cbr/\u003e\u003cbr/\u003e     抱朴子曰：膏壤在草亥，而枯叶含荣；率俗以身，则不言而化。故有唐以鹿裘臻太平；齐桓以捐紫止奢竞。章华构而丰屋之过成，露台辍而玄默之风行。\u003cbr/\u003e\u003cbr/\u003e     抱朴子曰：聪者，料兴亡於遗音之绝响；明者，觌机理於玄微之未形。故越人见齐桓不振之徵於未觉之疾；箕子识殷人鹿台之祸於象箸之初。\u003cbr/\u003e\u003cbr/\u003e     抱朴子曰：二仪不能废春秋以成岁，明主不能舍刑德以致治。故诛贵所以立威，赏贱所以劝善。罚上达，则奸萌破而非懦弱所能用也；惠下逮，则远人怀而非俭吝所能办也。\u003cbr/\u003e\u003cbr/\u003e     抱朴子曰：浮海沧者，必精占於风气，故保利涉之福。善莅政者，必战战於得失，故享惟永之庆。故暗君之所轻，盖明主之所重也。亡国之所弃，则治世之所行也。\u003cbr/\u003e\u003cbr/\u003e     抱朴子曰：毫厘蹉於机，则寻常达於的；与夺失於此，则善否乱於彼。邪正混侔，则彝伦攸斁；功过不料，则庶绩以崩。故明君赏犹春雨而无霖淫之失，罚拟秋霜而无诡时之严。\u003cbr/\u003e\u003cbr/\u003e     抱朴子曰：明铨衡者，所重不可得诬也；仗法度者，所爱不可得私也。故得人者，先得之於己者也；失人者，先失之於己者也。未有得己而失人，失己而得人者也。\u003cbr/\u003e\u003cbr/\u003e     抱朴子曰：明主躬操威恩，不假人以利器；暗主倒执干戈，虽名尊而势去。故制庆赏而得众者，田常所以夺齐也；擅威福而专朝者，王莽所以篡汉也。\u003cbr/\u003e\u003cbr/\u003e     抱朴子曰：常制不可以待变化，一途不可以应无方，刻船不可以索遗剑，胶柱不可以谐清音。故翠盖不设於晴朗，朱轮不施於涉川，味淡则加之以盐，沸溢则增水而减火。\u003cbr/\u003e\u003cbr/\u003e     抱朴子曰：丹书铁券，刺牲歃血，不能救违约之弊，则难以结绳检矣。五刑九伐，赤族之威，不足以止觊觎之奸，则不可以舞干化矣。是以《书》有世重之文，《易》有随时之宜。\u003cbr/\u003e\u003cbr/\u003e     抱朴子曰：人有识真之明者，不可欺以伪也，有揣深之智者，不可诳以浅也。不然，以虺蛇为应龙，狐鸱为麟凤矣。\u003cbr/\u003e\u003cbr/\u003e     抱朴子曰：世有雷同之誉而未必贤也；俗有讙哗之毁而未必恶也。是以迎而许之者，未若鉴其事而试其用；逆而距之者，未若听其言而课其实。则佞媚不以虚谈进，良能不以孤弱退，驽蹇辍望於大辂，戎虬扬镳而电骋。则功胡大而不可建，道胡远而不可到\u003cbr/\u003e\u003cbr/\u003e     抱朴子曰：潜朽之木，不能当倾山之风，含隟之崖，难以值滔天之涛。故七百之祚，三十之世，非徒牧野之功；倒戈之败，鹿台之败，不始甲子之朝。其强久矣，其亡尚矣。\u003cbr/\u003e\u003cbr/\u003e     抱朴子曰：贵远而贱近者，常人之用情也；信耳而疑目者，古今之所患也。是以秦王叹息於韩非之书而想其为人，汉武慷慨於相如之文而情不同世；及既得之，终不能拔。或纳谗而诛之，或放之乎冗散，此盖叶公之好伪形，见真龙而失色也。\u003cbr/\u003e\u003cbr/\u003e     抱朴子曰：摩尼不宵朗，则无别於碛砾；化鲲不凌霄，则靡殊於桃虫。绵驹吞声，则与喑人为群；逸才沈抑，则与凡庸为伍。故（鱼旦）鳅亵绛虬於渊洿，驽蹇黩骏騄於坰野者，不识彼物静与之同，动与之异。\u003cbr/\u003e\u003cbr/\u003e     抱朴子曰：弃金璧於途路，则行人止足；委锦纨於泥泞，则见者惊咄。若夫放高世之士於庸卤之伍，捐经国之器於困滞之地，而谈者不讼其屈，达者不拯其穷，或贵其文而忽其身，或用其策而忘其功。斯之为病，由来久矣。\u003cbr/\u003e\u003cbr/\u003e     抱朴子曰：开源不亿仞，则无怀山之流；崇峻不凌霄，则无弥天之云。财不丰，则其惠也不博；才不远，则其辞也不赡。故睹盈丈之牙，则知其不出径寸之口；则百寻之枝，则知其不附毫末之木。\u003cbr/\u003e\u003cbr/\u003e     抱朴子曰：灵凤所以晨起丹穴，夕萃轩丘，日未移晷，周章九陔，凌风蹈云，不掇不阂者，以其六翮之轻劲也。夫才大器，亦有国之六翮也。\u003cbr/\u003e\u003cbr/\u003e     抱朴子曰：淇卫忘归，不能无弦而远激；振尘之音，不能无器而兴哀。超俗拔萃之德，不能立功於未至之时。\u003cbr/\u003e\u003cbr/\u003e     抱朴子曰：朱绿之藻，不秀於枯柯；倾山之流，不发乎涸源。熠耀之宵焰，不能使万品呈形；志尽势利，不能使芳风邈世。","cnt":0,"sort":6631549,"author":"葛洪","prev":"6631548.html","next":"6631550.html","book_title":"抱朴子外篇","updateTimeFmt":"2024-03-28 17:25:42","category":"都市小说"}